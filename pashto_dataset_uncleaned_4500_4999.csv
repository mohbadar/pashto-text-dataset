,author,content,title
0,حقمل,"
					    					     پرون د خوست ولايت د يعقوبيو په ولسوالى کې په يوه وسله واله نيښته
کې يو تن مړ او ٣ تنه ټپيان شوى دى .  پوليسو په دې هکله پلټنې پيل کړى دى . ويل کيږي دا نيښته د دوو وسله والو  ډلو ترمنځ  شوې ده .
د يو بل رپوټ له مخې دباک په سرحدي ولسوالى کې د يو ماين  د چاودنې له امله  د يوې کورنۍ دوه تنکى ځوانان مړه او دوه نور ټپيان شوى دى  . ټپيان  روغتون ته ليږدول شوى دى چې د يو حالت يې د اتديښنې وړ بلل شوى دى . ويل کيږي چې ماشومانو دغه زوړ ماين په ډبرو ويشتلى او وروسته چاودنه رامنځ ته شوې ده . ",په خوست کې وسله واله نيښته شوې ده .
1,حقمل,"
					    					    تيره شپه  د يوې نيمې بجې په شاو خوا کې د لوګر ولايت د چرخ په ولسوالى د سپکو او درندو وسلو وسل وال بريد شوى دى چې درى ساعته يې دوام کړى دى . د کورنيو چارو وزارت وياند ستانکزى دابريد منلى دى او وايې چې يو څه زيان د ولسوالى ودانى او د وسلو يوې زيرمې ته رسولى دى او څوک نه دى په کې وژل شوى .ده وويل چې عمليات په سيمه کې پيل شوى دي  . په لومړيو رپوټونو کې راغلي وو چې څلور تنه پوليس تري تم شوى دى ،خو اوس چارواکو ويلى دى چې دغه پوليس بيرته پيدا شوى دى . د عينى شاهدانو د خولې دولسوالى ودانۍ
او د وسلو يو لوى ديپو په بشپړه توګه په دغه بريد کى سوځول شو دى .
د يوبل خبر له مخې د پنجشنبې په شپه د تخار ولايت د فرخار په ولسوالى کې د وسلو په يو ديپو د يوې وسله والې ډلې غلو له خوا بريد شوى دى
او يو زيات شمير وسلى يې له دغه ديپو څخه له ځان سره وړي دي . چارواکو دوه کسان په دې تور نيولى دى . ",د لوګر دچرخ په ولسوالى يو وسله وال بريد شوى دى
2,شېر ساپی - انګلستان,"
شېر ساپی
د جنرال رحمت الله ساپي  لنډه پیژندنه 
 
په زياته خواشينۍ مو خبر تر لاسه کړ  چې خداي بخښلي رحمت الله ساپی دهغه ناروغۍ له کبله چې ور پېښه وه له خپل پلارنی هيواد نه ليري  دمهاجرت  او پردېسۍ  پر بستر په انگليستان کي  اجل ته لبيک ووايه  .
ارواښاد د ( ۷۵ ) کالو په عمر دجمعی ورځ  د  نوامبر په ۲۴  نیټه  په لندن کې خاورو ته وسپارل شو .  
 
روح دې ښاد وي
غم یو داسی نعمت دی چې قیمت نلری
لنډه پیژندنه  
 
ارواښاد  «  ساپی »  سربیره پر  پوځي او مسلکي شخصیت ، ملي  ، اسلامي او دموکرات شخصیت هم و.
 « جنرال رحمت الله ساپی د شهید محمد غوث خان زوی دتګاب متولد ، دحربی ښوونځی اوبیا پیاده مسلک دحربی  پوهنتون نه د دوهم برید من په رتبه فارغ .
عالی تحصیلات : شوروی ، امریکا ، انګلستان دغرنیواوپاشوټی کوماندو قواووبنیان ګذاراو قوماندان و.
دمحمد داود خان په کودتا کې زاندانی بیا فراری او انګلستان ته مهاجر ، په څلورو ولایاتو ( کنړ، ننګرهار، پکتیا ، پکتیکا ) کې دملی اسلامی محاذ عمومی جهادی قوماندان دمجاهدینو دفرقې اوتعلیمی غنډ قوماندان ، وروسته بیا دقوماندانانو د سرتاسری شورا دعالی کمیسیون غړی ، دجهاد په ګټه نظامی او سیاسی موثر فعالیت و .....
 (۱)د نجیب له سقوط نه وروسته دمصالحې هیئت ، د ربانی په اداره کې درې وظیفې د دولت وزیر ، د فاع وزارت معاون ، د دیسا نټ قول اردو قوماندان د اعتراض په شکل ترک او دجنګ دخاتمې اوپه هیواد کې دسولي او امنیت د تأ مین په خاطر سیا سی مبارزه » 
د طالبانو په هکله  لیکي : ""  تر اوسه لا سیاست ته ځان مجبور نه ګڼی ، خو کله که مجبور شول ، هغه به ناوخته وی ، ما څوڅو واره ورته په جدی توګه یاده کړې چې دکابل دروازه په یوازې او یوازې په سیاست خلاصیږی  ""    
 
(۲) بیا وایی :"" قادراوتوانا خدایه ! وطن مو بیا وطن کړې ، چې له وطنوالو سره خپل وطن ته ولاړشو 
 
 ( ۳) خدای بخښلي ستر جنرال سا پي په خپل هیواد،  پښتو او پښتونولۍ مین ؤ. په پښتو ژبه يې ارزښتناک کتابونه لیکلي او دپښتو ژبي خدمت ته يې ملا تړلې وه.
 
(۴ )دده په اثارو کي تر ټولو غوره « مسعود وپــیژنئ ؟»  او « د قدرت نمونې »  دي چې ډیر پټ رازونه پکې څرګند شوي دي چي لوستل یې ګټو ر دي   
هغه دیو رئالیست لیکوال په توګه  ، دافغان ولس او خاوري ددښمنانو په مقابل کي بي رحمانه او بې امانه قلم وچلاوه . نه ستړۍ او نه هم دزمان دواکدارانوڅخه وډار شو .
ارواښاد جنرال رحمت الله ساپی هغه افغان سرباز و چې راتلونکي نسلونه به يي په کارنامواو  ميړانه وياړي .
(۵ )  ارواښاد یو ځوی  او دوهي  لوڼې لري  .       ــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــــ
۱ ــ  افغانستان  څنګه تباه شو ( لیکوال رحمت الله ساپی ، ص.۱۷۷ ) .
۲ ــ  و ۳ ــ  همغه اثر سریزه ، ص . ب
۴ ــ  ښاغلی ډاکټر کبیر ستوري  دخواخوږۍ  پیغام
۵ ــ ښاغلی حبیب الله غمخور د غمشریکۍ پیغام
 
  ",د جنرال رحمت الله ساپي  لنډه پیژندنه 
3,,"
د پوهاند صديق ا لله رښتين د اوم تلين په مناسبت د سلام فرهنګي ټولني ياد ليکهغه اولسونه چي خپل وياړ پالي ، په حقيقت کي د خپل ژوند پايښت تضمينوي ، د همدې امله د پر مختللو هيوادونو د کلتوري چارو اړوندانو ته د يوې بنسټيزي دندي په توګه د خپلو اولسونود وياړونو نمانځنه ټاکل شويده . هغه شمير وياړونه چي د سيمه ايزي کچي هيوادنۍ او ملي کچي ته لوړ شي بيا يې د نمانځلو او لا ځلولو دنده د اولس په استازيتوب د دولتي او حکومتي کلتوري چارواکو دنده ګرځي ، د هيواد نامتو پوه ، د هيواد د پوهي پر اسمان وتلۍ ستورۍ خدای بخښلې پوهاند صديق ا لله رښتين زموږ د داولسونو سپيڅلۍ خدمتګار اوزموږ هيوادوالو ته يو منلۍ ملي وياړ دۍ . زموږ باور دادۍ چي د اوسني دولت او په ځانګړي توګه د هيواد د کلتوري چارواکو دنده ده چي د استاد پوهاند رښتين درنښت او نمانځنه په پر له پسې توګه د خپلي نه هيريدونکي چاري په څير په پام کي ولري ، له بده مرغه د تيرو اوو کالونو په ترځ ، او په خاصه بيا د تيرو څلورو کالونو راوروسته يوځل هم د هيواد د هغه ستر استاد او د هيواد د پوهي پر اسمان د وتلي ستوري ، ياد په ملي کچه نه دي شوۍ . چي دا بي پروايې د هيوادوالو لپاره د ژور خفګان سبب ګرځي . ښايې د کلتوري چارو يوشمير چارواکي به د هوسونو په لومه کي راګير وي او يوشمير به د پټي موخي پر بنسټ نه غواړي چي زمودږ د هيواد وياړونه تلپاتي او لا وځليږي ، هرلا ميل چي وي ، هغه به وي خو اولس ځير دۍ او هر څوک د هغه د رښتيني اعمالو پر بنسټ ارزوي .سلام فرهنګي ټولنه په داسي حال کي چي د خدای بخښلی پوهاند صديق ا لله رښتين د غمجن تلين داوومي کاليزي له امله د هغه استاد کورنۍ ، دوستانو ، شاګردانو او پلويانو ته د غمرازۍ مراتب وړاندي کوي ، او باور لري چي د هيواد منلي وياړونه او له هغو نه د پوهاند رښتين ياد به د اولسونو پر زړونو همېشنۍ وي .پريږدۍ چي د يوشمير نورو په څير دا اوسني درباريان هم خپله ريښه په تيشه ووهي .
د سلام فرهنګي ټولني د مشر تابه په استازيتوب پوهنوال رسول باوريهلند _ اسن ؛ ٢٠٠٥/ ١١/٢٥  ",دريغ او درد (  د سلام فرهنګي ټولني ياد ليک) 
4,,"
",
5,,"
",
6,,"
",
7,,"
",
8,نذير احمد سهار,"
					    					     د پاكستان سينمايي لوپغاړو د دغه هېواد په سيالكوټ نومې سيمه كې د كشمير له زلزله ځپلو سره د مرستې په خاطر د چندې ټولولو كچكولونه په غاړه كې واچول. د خبري سرچينو د خبر په وينا، لوبغاړو د چندې په ترڅ كې 12 لكه كلدارې راغونډې كړې او غواړي په دې پيسو سره يو نوى سوداګريز فلم جوړ او ګټه وټه يې پر زلزله ځپلو كسانو ووېشي. د مرستې ټولولو په دغه بهير كې سينمايي لوبغاړو هم خپل جيبونه ټكولي، ريشم 50 زره او شان سل زره كلدارې مرسته كړېده. د پاكستان د پروډيوسرانو د ټولنې مرستيال مشرجمشيد ظفر ويلي ريشم د پنځو لكو نورو روپيو ژمنه هم كړېده.  ",له زلزله ځپلو سره د پاكستاني هنرمندانو مرسته
9, نذيراحمد سهار,"
					    					     نذيراحمد سهار پښتو فلم تر نيمې پېړۍ زيات عمر تېر كړ، خو ځان يې ددې جوګه نه كړ، چې له سيمه ييزو او يا لږ تر لږه له پښتو ډرامو سره ځان سيال كړاى شي. پښتو فلم له پيل نه تر ننه په تقليد، كليشه او انحصار كې پاتې شوى، دغه تقليد ، كليشې او انحصار پښتو فلم د مرګ كندې ته نږدې كړى دى.  په اوسمهالي پېر كې د پښتو فلمونو دغه ناكامه بهير او د فلم جوړوونكو بې غوري د پښتو فلم پر مرګ تمامېدلى شي. څو ګوته په شمېر پخوانيو فلمونو وكړاى شول لږ تر لږه پښتني ټولنې او كورنيو ته ځانونه ورسوي، خو وروستيو هغو يې پښتو او پښتون د شرم په څلي ودرول.  په افغانستان كې د پښتو فلم په برخه كې ددولت او افغان فلم بې غوري د پښتو فلم د ودې لاره ډب كړېده، پر تلويزيون د هندي فلمونه غږيزه ژباړه پر ژبه او اصلي اثر له ملنډو پرته بله هيڅ مانا نه لري، دغه ژباړه، چې نن سبا په افغانستان كې دود ده، نه يوازې دا،چې د نندارچيانو پر روحياتو بده اغيزه پرېباسي، بلكې د فلم اصلي منځپانګه هم تر ګواښ لاندې راولي.  كه لږ پښتو فلم او پښتو انځوريزې ډرامې ته ځير شو، پښتو ډرامه به تر فلم غښتلې او مخ پر وده ووينو. سړي ته دا پوښتنه راولاړيږي،چې ډرامه ولې تر فلم مخكې مخ پر لوړ روانه ده، په داسې حال كې، چې فلم مو له څېلمې مخ پر ځوړ ځي؟  زما په اند د ډرامې سستماتيك پرمختګ څو لاملونه لرلاى شي:  پښتو ډرامه د فلم په پرتله ازاده نه ده، ډرامه په لره پښتونخوا كې تر ډېره د دولت په واك كې پاتې شوېده، دولتي او تلويزيوني انحصار پښتو ډرامې ته يو ځانګړى قالب ور كړ او دغه قالب تر كورونو او كورنيو ورسېد. د ډرامې په برخه كې د دولتي كړيو او تلويزيون مستقيمه پاملرنه ددې لامل شوه، چې پښتو ډرامه د اردو ډرامې سياله او يا لږ تر لږه همغاړې و اوسي.  د فلم په برخه كې پاكستان تر افغانستان بتر برېښي، هلته د فلم او سينما برخليك د ډېرو بدو او ككړو خلكو په لاس كې دى، هغوى د فلم تر هنريت وړاندې د فلم پر بازار او ماركېټ سوچ كوي، څومره،چې اردو فلم په بد حالت كې واقع دى، پښتو فلم يې هم په همغه برخليك اخته دى. ډرامه كه پښتو ده او كه اردو زياتره د تلويزيوني شبكو له خوا جوړيږي او هغوى تر ماركېټ زيات پر هنر ډډه كوي. كله، چې سينما په خپله اصلي او حقيقي بڼه و كارول شي هنر بيا خپل اصالت او هنريت جوتولى شي. پښتو ډرامې د اردو هغې په څېر خپل ارزښت او هنريت ساتلى او دغه بهير تر ننه خوندي پاتې شوى. په دې وروستيو كې د شخصي كمپنيو او سټوډيوګانو له خوا د طنزيه ډرامو او دوبلې چارو پښتو ډرامه هم له ګواښ سره مخ كړېده، خو د فلم په پرتله يې حالت ښه بللاى شو.  پښتو ډرامه خپل مقام او لارښودي بهير ته په پاملرنې سره د ښو ليكوالو او لارښوديو لاس ته پرېوتې ده. د ډرامې ليكوال د ټولنې منځ ته ننوځي او تر ټولنيزو او ډراماتيكو قالبونو پښه نه اړوي. لارښودي Directors او لوبغاړي يې تر ځانګړې روزنې لاندې كار كوي او هڅه كوي پښتو ډرامې ته په شعوري توګه وده وركړي، دغه شعور دځينو فلمونو په ليكوالو او لوبغاړو كې ډېر لږ او يا بيخي نه تر سترګو كيږي.  فلم زياتره له پنجاب نه راځي او پنجاب له پښتون شعور او پښتون كلچر سره غاړه نه وړي او نه هم د پښتون د احساساتو او ټولنيزو دودونو درك كولاى شي. كله، چې فلمي كمپنۍ پردۍ وي، چمتووال Producer پردى وي او ليكوال يې غيرمسلكي او پر تقليدي يا فرمايشي چارو بوخت وي، دغسې فلم به په كومو ښېګړو او معيارونو برياليتوب مومي، ښكاره ده، چې تر څلورو پنځو سينماوو به منحصر پاتې كيږي او نندارچيان به يې هم د ټولنې يوه ټيټ ذوقې طبقه وي.  له بده مرغه د پېښوريو فلمونو اغيز او ورته سوژه ټاكنه په ننګرهاريو فلمونو كې هم تر سترګو كيږي، د كركټرونو ډيالوګونه، د فلمونو سرليكونه، پوسټرونه او نور توكي ټول تقليد او كليشه ده. تاسې وواياست يو فلم، چې په اته يا لس لكه افغانيو جوړيږي، كيفيت به يې څه وي؟ په داسې حال كې، چې لوبغاړي او لارښودي يې هم ټول اماتور او له كلي كوڅې راغونډ شوي وي. لږ تر لږه كه ښه سوژه، ښه لارښود او لوبغاړي ولري، بيا به هم تر يوه بريده د فلم چوكاټ ته ولويږي، خو كه داهم نه وي، نو تر هغې، خو يې نه جوړول ښه دي!! اوس پوښتنه داده، چې څنګه د فلم مخه ماته كړو او د خلكو ذوقونو او غوښتنو ته ځواب ووايو؟  تر هرڅه د مخه د نندارچيانو د ذوقونو بدلون او لوړتيا په كار ده. موږ په دې نيمه پېړۍ كې پر دې بريالي نه شوو، چې په خپلو پښتو فلمونو سره لوړ ذوقونه خړوب او ټيټ هغه راسره لوړ كړو، پكار ده كاري پلان او تګلاره بدله كړو.  دغه كار په څو لارو تر سره كېدلاى شي: • دوبله او ژباړه (Dubing & translation ) دوبله او ژباړه د هنر دوه هغه څانګې دي، چې د تاريخ په اوږدو كې له مثبتو او منفي دواړو غبرګونونو سره مخ شويدي. يو وخت ژباړه د اصلي اثر د مسخ كولو په مفهوم كارول كېده، ژباړن او ژباړه د اصلي ليكوال او اصلي اثر تباهي بلل كېده، خو وروسته د پوهې او ټكنالوژۍ په پرمختګ سره دغه الواك تغيير وموند او ژباړې او ژباړن يو ځانګړى مقام ورخپل كړ. په سينمايي نړۍ كې د فلمونو دوبلې د ژباړې څېره ورخپله كړه، په دې مانا، څومره، چې په پيل كې ژباړه ځپل شوې او ټكول شوې وه، دوبله هم په همغه برخليك اخته شوه، خو كله، يې،چې د هنر د يوې اغيزناكې څانګې په توګه ځان جوت كړ، اغيز او رغنده توب يې هم جوت شو.  دوبله نږدې اويا كاله وړاندې د اسياپه لويه وچه كې دود شوه، دغه كار دومره چټك شو، چې په ډېر لږ وخت كې يې د كلونو كلونو مزلونه ووهل. ددوبلې دغه پرمختګ له نيوكو سره مل و، ډېريو كره كتونكو دوبله د اصلي نښيرونو جعلي بڼه بلله ، هغوى استدلال كاوه، چې دوبله په هيڅ صورت هم خپله اصلي بڼه نشي ساتلاى. د نړۍ په ډېرى هېوادونو كې دوبله دود نه ده، خو هغوى د فلم په ښكتنۍ برخه كې د كركټرونو او پېښو ژباړه راوړي. دغه ژباړه كه له يوې خوا له ليدونكو سره د فلم په پوهېدا كې مرسته كوي، بل خوا د ليدونكو ټول حواس پر ژباړه او د توريو پر تشخيص بوختوي. كله، چې د انسان حواس پر توريو او ټكيو راغونډيږي، حتمي ده، چې تصوير او فلم به د ليدونكو په وړاندې خپل رښتينى رسالت او ارزښت له لاسه وركوي. په دوبله كې د ژباړونكو كمزوري د فلم اصلي منځپانګې ته وژونكې ضربه رسوي. د جملو ناسم اوډون او د اصطلاحاتو هوبه هو ژباړه د دوبلې او دوبله والو ټولې خوارۍ په اوبو لاهو كوي.  د اصلي اثر امانت: په دوبله كې د اصلي اثر امانت او خونديتوب تر ډېره بريده ناشونى برېښي، دغه ناشونتيا په دوبله شويو فلمونو كې ترا تر سترګو كيږي، كولاى شئ خداګواه او نورو پښتو دوبله شويو فلمونو ته مراجعه وكړئ. په هرحال موږ كه چېرې يو بهرنى فلم پښتو ته ژباړو، ټولنې، دين، مذهب او دودونو ته په پاملرنې سره اړيو د ځينو صحنو په دوبله كې ګوتوهنه او تصرف وكړو او دغه تصرف بيا په خپل وار سره اصلي اثر تر پوښتنې لاندې راولي. زموږ ټولنيز دودونه او ديني ارونه د فلمونو روغه دوبله نشي زغملى، دوبله كوونكي اړ دي، دغو ارونو او دودونو ته په پاملرنې سره د فلمونو ځينې برخې لرې يا په بله بڼه و ژباړي. په فلم كې بېخونده ژباړه ، د ناسمو غږونو غوراوى، بېځايه سكته ګي، د صحنو بېځايه غوڅول، د شاځمكې (Back ground ) د غږ نشتوالى يا دمتن د موسيقۍ پرې كول فلم او دوبلې ته ستر زيان اړوي.  غږ او د احساساتو درك:  د اصلي كركټر له غږ سره د دوبله كوونكي د غږ ناسمي ليدونكي له دوبلې بېزاره كوي. دوبله كوونكى بايد د اصلي كركټر په كردار، حركاتو او احساساتو كې ډوب او په يوه داسې حالت كې واقع واوسي، چې ليدونكي يې د اصلي كركټر په توګه وپېژني. الن دلن، مشهور فرانسوى هنرمند وايي: "" ډېرى فلمي ادارې ددوبلې پر ارزښت نه پوهيږي او يو فلم په يوه ورځ دوبله كوي، په داسې حال كې، چې دوبلران د فلم د اصلي كركټرونو پېژندنې او د هغوى د احساساتو او رواني حالاتو درك ته اړتيا لري او كه دغه احساسات درك نه كړاى شي، دوبله به د فلم ماهيت ونه ساتلاى شي"". روغ ډيالوګ: د فلم ډيالوګ ليكنه او بيا د ډيالوګونو پرله غښتې او له ګونګتيا پرته دوبله د دوبلې په برياليتوب كې ستر رول لوبوي. كله، چې يو څوك ډيالوګ ليكي، يا يې ژباړي، بشپړ وخت او پر اصلي اثر پرله پسې كار ته اړتيا لري او كه بيړه پرې وشي ښايي ډېرې ګونګې او سختې صحنې له څېلمې حذف يا بدلې كړي، دغه كار ددې لامل ګرځي، چې د فلم او نندارچي ترمنځ ټينګېدونكي اړيكي بېرته له منځه لاړ شي.  دوبله په حقيقت كې د هنرمندۍ يوه څانګه ده، دوبلران بايد په خپل وجود كې د هنرځانګړنه و پالي، دوبلران بايد دا وړتيا ولري، چې د اصلي كركټر په حس او حالاتو كې ډوب شي، غم او خوښۍ درك كړاى شي او ډيالوګ يې له اصلي حالتونو سره توپير ونه كړي.  پښتو اوسنۍ دوبله:  ګلان و ځنډېدل، خداګواه او ځينې نورو فلمونو د دوبلاژ په برخه كې نړيوال دود معيارونه تر ډېره بريده خوندي ساتلي، خو اوسمهالو دوبله ييزو چارو نه يوازې دا،چې دغه بهير له ګواښ سره مخ كړى، بلكې د دوبلې د اصولو د مسخ كولو يوه شعوري هڅه هم ده. دسكسي فلمونو، دمسټربين او ځينو هندي لوبغاړو پېښورۍ دوبله ددغه كار روښانه بېلګې دي. دا او دې ته ورته نورې دوبلې د كيفيت او كميت له مخې د دوبلې په اډانه كې نه راځي، ځكه په دغو پوچو دوبلو كې نه يوازې دا،چې د لوبغاړو پر شخصيتونو ملنډې وهل كيږي، بلكې د يوه شرير سياسي غرض له مخې پر ولسونو او فرهنګونو هم د ملنډو هڅه كوي.  موږ كولاى شو، لومړى هغه معياري فلمونه پښتو ته دوبله كړو، چې له پښتون تاريخ او پښتون كولتور سره تړاو مومي. خداګواه ( دوبله) ددغو فلمونو غوره بېلګه ده، دغسې فلمونه كه موږ پښتو ته دوبله كوو ،نندارچيان مو د پښتو فلم د ليدو احساس كوي او دغه احساس يې د يوه لوړ او هنري خوځښت ترڅنګ ذوق ته هم بدلون وركولاى شي. په دوهم ګام كې موږ هغه فلمونه دوبله كولاى شو، چې تاريخ او لوړ رومانتيك داستانونه بيانوي. تاريخ او رومانس د فلمونو اړينه برخه ده او دغه برخه كولاى شي د نندارچيانو شعور او زړه راښكون روښانه وساتي. د نړۍ د شهكارو فلمونو دوبله به تر ډېره بريده د پښتو سينما د نندارچيانو او سينمايي لوبغاړو تګلوريو ته بدلون وركړي.  • سكالو ( Subject) سكالو او سوژه ټاكنه د هر هنري ژانر او اثر بنسټ جوړوي، كله، چې بنسټ اوم او بېخونده وي، هرڅه ورسره شړيږي. پښتو فلم دسكالو له مخې يوه تكراري بڼه ورخپله كړې او تل په يوه دايروي چوكاټ كې پرمخ ځي، دايروي چوكاټ پيل او پاى دواړه لري، چې د اوج ټكى يې بېرته پيل ته راځي او پيل يې بېرته له صفره پيلوي، ترڅو، چې د پرمختګ دغه بڼه بدله نشي تر هغو به يې وده هم ناشونې وي.  كه چېرې موږ د ټولنې منځ ته ننوځو، په سلګونو داسې بكرې سكالووې به ومومو، چې د فلم او ډرامې لپاره به يوه شهكاري بڼه ورخپلوي. پښتو فلم له پيله تر ننه په تكرار، كليشه او مضخرفو څيزونو كې راښكيل دى، قلم او كلاشينكوف، انتقام، د سپي لكۍ، ملنګانو سره مه چيړه....هغه فلمي سرليكونه دي، چې باذوقه مينه وال يې پر ليدو د شرم احساس كوي.  • ليكوال (Writer ): يو ښه ليكوال او ښه سناريېست د يوه ښه فلم او ښه داستان ضمانت وركوي. كله، چې ليكوال او سناريېست اماتور او له خپلې ټولنې نه بې خبره وي، له هغه نه به څنګه د يوه ښه تخليقي اثر تمه وكړو. وايي:"" په كلي كې دوه پك وو، هغه هم سره ورك وو""، يو څو ګوته په شمېر ليكوالان مو لرل، هغه هم د سياسي ، ټولنيزو او خپلمنځي ستونزو له امله يا ورك شول او يا په يوه داسې دريځ كې پاتې شول، چې نه مرګ ، نه ژوندون!! د پښتو فلم د ودې او پرمخيون لپاره تر ټولو بنسټيزه چاره داده، چې په ليكنيو ډلو كې يې سپېڅوب ( تصفيه) وشي، هر كس د ليكوالۍ او كيسه ييزو چوكاټونو وړتيا نشي لرلى، په كارده ليكوال ليكوالۍ او ډاكټر ډاكټرۍ ته پرېږدو، په يوه لاس كې به دوه هندواڼې نه اخلو. • چمتووال (Producer ): چمتووال د فلم او فلمي كمپنۍ د مشرتابه او تمويل سرچينه ده، څومره ، چې چمتووال ( پروډيوسر) غښتلى، باجرئته او د لوړ ذوق خاوند وي، په همغه كچه به يې فلم هم هنري وي. پښتو فلم په اوسمهالي پېر كې د پښتون چمتووال پر ځاى د نورو هغو په لاس كې دى او نور كله هم خپلې ګټې تر نورو هغو نشي ځارولى. كله، چې پروډيوس او چمتووالي زموږ پر غاړه شوه، لارښود ، لوبغاړي، او ليكوالان به هم زموږ وي او كه داسې نه وي ، "" همغه خرك، همغه درك"". • لارښود(Director ) : ډايركټر د فلمي كمپنيو د ملا د تير حيثيت لري، د فلم كيسه، ډيالوګ، غږبندي، فلم اخستنه، فلمبندي، د سيمو او صحنو وېش او جوړاوى، رڼا، زاويې، ليدلوري، ډيكور، د لوبغاړو څار، د فني او تخنيكي ډلې لارښوونه، مونتاژ، توليد هرڅه د هغه تر نېغې لارښوونې لاندې تر سره كيږي. ډايركټ او لارښوونه د هرچا د وس خبره نه ده، ډايركټر بايد د يوه نه قانع كېدونكي شخص دنده پر مخ بوځي، په دې مانا، چې په يوځلي شوټنګ او ... بسنه ونه كړي، تكرار يې كړي او د تكرار په بهير كې د ښه او بد تشخيص او انتخاب وكړاى شي.  موږ په خپلو سينمايي چارو كې ډېر لږ مسلكي لارښودي لرو، نور هغه يې يا په شوق او يا هم له نورو سره د سيالۍ په توګه رامنځته شوي، چې نه مسلكي زده كړه لري او نه يې هم په دې څانګه كې روزنه او تجربه موندلې ده. • لوبغاړي (Actors) : په كيسه يا فلم كې د لوبغاړو ټاكنه ، د غږ څرنګوالى، عمر او نور اړين توكي د سناريېست دنده ده. هر كس نشي كولاى په هر رول كې واچوو. د كيسې څرنګوالي ته په پاملرنې سره ليكوال له سوژې او د سوژې يا داستان د اتلانو او كركټرونو له غوښتنې سره سم لوبغاړي ټاكي او هغوى ته د خپلو رولونو د پېژندنې او درك سپارښتنه كوي. ښه لوبغاړي په خپل ټاكلي رول كې ننوځي، د احساساتو او عواطفو درك كوي او يوه ريالسټيكه او رښتينې بڼه ورخپلوي. څومره، چې لوبغاړي په خپل رول كې د رياضت او درك څښتنان و اوسي په همغه كچه يې د برياليتوب لارې هم پرانستل كيږي. د لوبغاړو فني او مسلكي روزنه ، څېرې ، حركات او كوميډي او تراژيدي ژستونه او حالتونه د هغوى په رول ټاكنه كې غوره او رغنده رول لوبوي. • اسانتياوې (Facilities) : پورتني توكي مو كه په پام كې ونيول ، اسانتياوې ، امكانات او لګښتونه په خپله برابريږي. داسمه ده،چې په اوسمهالي پېر كې زموږ تر ټولو ستره ستونزه مالي لګښتونه، امكانات او د كار پوهو ممثلانو نشتي ده، خو كه موږ پورتني اړونه په پام كې ونيسو، په ډېرو لږو امكاناتو سره كولاى شو، يوښه فلم توليد كړو. افغان فلم سره له دې، چې يوڅه امكانات او او اسانتياوې هم لري، خو د نورو اړونو د نشتوالي يا ضعف له امله يې تله سپكه برېښي. د امكاناتو او د ممثلانو د روزنې په برخه كې كولاى شو خپل اړيكي له دولتي كړيو را وباسو او يوه ملي او نړيواله بڼه وركړو.  پښتانه نندارچيان: ډېرى فلم جوړوونكي سر ټكوي، چې پښتانه سينما او سينماوالو ته په ښه سترګه نه ګوري او دغه كار ددوى د فلمونو د پرمختګ مخه ډب كوي! دا سمه ده، چې پښتانه ،سينما او سينماوال ښه نه بولي، خو دابايد ومنو، چې پښتون ولس پرهنر عقيده لري او كه چېرې دغه ګروهه او عقيده ورسره نه واى نود پښتو موسيقۍاو هنر جنازه به مو لا دوخته پورته كړې واى. پښتانه به په كومو سترګو هغه فلمونه ګوري، چې په هغو كې د پښتون قوم سپكاوى كيږي، هغه فلمونه به څنګه پښتنو كورنيو ته ورسيږي ، چې پښتنې خويندې پكې ګډول كيږي. پښتو( پېښوري – ننګرهاري) فلمونه كه سر تر پايه وګورې، پر ځان له ملنډو پرته به هيڅ پكې ونه مومې.  څه كولاى شو ؟ پورتنيو يادونو ته په پاملرنې سره كولاى شو، د خپل سينمايي بهير لاره بدله كړو او د تګلارو د بدلون، ليكنۍ ژباړې او دوبلې له لارې يې په سستماتيكه توګه د ودې لاره پرانېزو.  زما په اند په اوسمهالي پېر كې تر ټولو غوره لاره داده، چې په پيل كې د بهرنيو فلمونو پښتو ليكنۍ ژباړې او دوبلې ته مخه كړو، په دې توګه به موږ وكړاى شو د خپلو نندارچيانو ذوقونه بدل كړو او په تدريج سره پښتو فلم ته يوه نوې بڼه وركړو، چې هم معيار راخپل كړو او هم پښتانه ذوقونه خړوب كړاى شو.   ",پښتو فلم،ډرامه او اوسنۍ دوبله
10,حقمل,"
					    					    د افغانستان دفاع وزارت په کابل ښار کې د يو اندازه چاوديدونکو توکو
د نيونې خبر ورکړ او وايى  چې په دې توګه سره يې د يوې بدې پېښې  د رامنځ ته کيدو مخنيوى کړى دى . ددفاع وزارت وياند وويل د دغه وزارت ځواکونو پرون مازديګر د ٣:٣٠ بجو په شاو خاوا کې د زړو مکروريانو په سيمه کې دوه موټر له يو اندازه چاوديدونکو توکو سره ونيول .ده زياته کړه  چې دغه مواد په ماهرانه ټوګه په دغو موټرو کې ايښودل شوىوو . وياند ومنله چې دوه نور موټر يې د ٤ بجو په شاوخوا
کې ونيول .وياند وايې چې دپېښې په تور يې ٧ کسان نيولى دى او له هغوى څخه تحقيق روان دى . دوى ټول افغانان دى . نيول شوي ګادي  چې دوه يې کروزنګ او دوه يې کرولا دي  د کابل شخصي پلټونه لري .وياند ومنله چې دغه کسان د دوى  د ځواکونو تر تعقيب لاندې وو. ",په کابل کې  دچاودنو مخنيوى شوى دى .
11,,"
 
 دغې غونډې ته له سلو زیات دافغانستان او له افغانستانه بهر علماء کرام کابل ته راغوښتل شوي ترڅو پدې ټکي خبري وکړي چې څنگه اسلام په ټولنو کې په پوره ډول پلی شي.
دغونډې په لومړۍ ورځ چې تیره ورځ وه دجمیعت اسلامي گوند مشر برهان الدین رباني، دحج او اوقافو وزیر نعمت الله شهراني او دپوهنې وزارت مرستیال غزنوي خبرې وکړې.
دوی له دولته وغوښتل چې له علماوکرامو سره تل اړیکه وساتي او سلا مشورې ورسره وکړي.
دغونډې یوه عالم برخوال نعمت الرسول نعمتیار وویل داسی غونډې سره له دې چې دزیات تاثیر لرونکي ندي خو بیا هم جوړونه یې دښې راتلونکې په لور یو گام دی.
دغه غونډه به نور څلور ورځې هم دوام ولري.  ",دعلماوکرامو پنځه ورځنۍ غونډه جوړه شوه.
12,حقمل,"
					    					    په افغانستان کې  د امريکايى فوځونو يو مشر  جنرال جاسون  پرون په کندهار کې ددوى دسرتيرو له خوا دطالب اورپکو د مړوسوځولو خبره ومنله ،خو خپل سرتيرى يې پړه ونه بلل .ده خپل سرتيرى  دافغانانو له کلتوره ناخبره وګڼل او زياته يې کړه چې سرتيرو يې له جګړه ايزو قوانينو څخه سرغړونه  نه ده کړى .او دا کار دروغتيايې او چاپيريال  ساتنې  په موخه ترسره شوى دى . ده وويل چې په دې کې دسپکاوي نيت نه وواو سرتيري خبر نه وو چې د مړيو سوځول د افغانانو دکلتور خلاف کار دى . ده وويل هغو دوو تنو سرتيرو چې دا کار کړى دى  دعسکري مجازاتو له مخې به دوى ته ترفيع او رخصتى نه ورکول کيږي او نه به دقوماندانى په دندو کې ټاکل کيږي . کندهاو والى  ددغو تحقيقاتو پخلى وکړ.					    ",د مړو سوځولو سپيناوۍ وشو .
13,حقمل,"
					    					    د جام جم د خپور شوى خبر له مخې  په اروپايى شوراى کې د بشرى حقونو کميسار اواروګيل روبلس  پخلى کړى  دى  چې د کال ٢٠٠٢ د سپتامبر په مياشت کې يې په کوزوو کې د ناتو د امريکايى فوځونو په اډه کې د ګوانتانامو  زندان  يو کوچنۍ مډل  ليدلى دى .دلومند دورځپاڼې په ليکنه  و الواروګيل روبلس  وويل  د ګوانتانامو په څير ورته زندان د امريکايى فوځي اډې د ننه ( باندستيل کمپ ) د کووزوو ايالت مرکز دپريستينا ښار جنوب فريزاج ته نيږدى جوړ شوى دى  .ده زياته کړه دغه زندان د لرګيو خونى لري چې  په جګو سيمي ديوالونوپوښلى دى . په هره خونه کې د ١٥ څخه تر ٢٠ پورې تنه چې د ګوانتانامو زندان په ځير نارنجى جامې يې په تن کې وې  ،بندديان دي .روبلس وويل د غټ عمر بنديان يې تر سترکو شوى چې د قران ويلو په حال کې وو. روبلس وويل ددغه اډې په هکله بايد له امريکا څخه توضيح وغوښتل شي . ",په کوزوو کې يو کوچنۍ ګوانتانامو .
14,غلام جيلاني ځواك,"
					    					    غلام جيلاني ځواك ايم رامن كټي د بارډر روډز نومي كمپني سره موټرچلونكي وو، دا كمپني نن صبا په افغانستان كي د دلارام- زرنج لويي لاري په جوړوني بوخته ده، رامن كټي تيره اوني د ترهګرو لخوا ونيول شواو دادي اوس مړي يي د دلارام سره نژدي وموندل شو. طالبانو دده د مړيني پړه پر غاړه اخستي، طالبانو غوښتنه كړي وه كومه كمپني چي كټي ورسره كاركوي كه افغانستان خوشي نكړي نو دوي به كټي ووژني.طالبانو خپل ګواښ عملي كړ او رامن كټي يي وواژه. افغان ولسمشر د ترهګرو دا عمل په كله غندلي په ځواب كي دهند حكومت هم يو ځل بيا دافغانستان په ودانولو كي خپله ژمنتيا ښودلي او ويلي دي چي دا رنګ پيښي به د دوي مخه ونه نيسي، همدا رنګه دهند حكومت د ايم رامن كټي كورني سره د لس لكه هندي كلدارو د مرستي او ماشومانو ته يي د وړيا ښووني اعلان هم كړيدي طالبانو په دي توګه يو ځل بيا وښوده چي دوي د پاكستان په وړاندي څومره سرټيتي او په كومه كچه د افغانستان دښمنان دي. دا لومړي ځل ندي چي په افغانستان كي يو بهرني تښتول كيږي، تردي دمخه هم تركي انجنيران د طالبانو لخوا تښتول شوي خو بيا د ځايي مشرانو په منځګړتيا بيرته خوشي شوي. سوال دا پيدا كيږي چي كټي خواركي ولي ووژل شو؟  طالبان دده د وژني لپاره بل هيڅ دليل نه لري مګر داچي د پاكستان په امريي دا كار كړي. دكټي كمپني چي په كومه پروژه كار كاوه هغه افغانستان ته خورا مهمه ده، دا پروژه د دلارام او زرنج ترمنځ د لويي لاري جوړول دي، دا لار د هند په تخنيكي اومالي مرسته جوړيږي، دا سرك افغانستان په نيمروز كي د ميلك بندر سره نښلوي چي دهغي له لاري افغانستان دعباس او چاه بهار بندرونو له لاري د فارس خليج ته لار مومي په دي توګه نه يواځي دا چي د هند او افغانستان ترمنځ د سوداګري لپاره لنډه لار لاس ته راځي بلكي افغانستان د نړي سره د سوداګري لپاره په كراچي له انحصارنه هم خلاصيږي، نو دا پاكستان ته په هيڅ توګه دمنلو نده چي افغانستان دي نيغ په نيغه د هند سره د سوداګري لار ومومي او افغانستان دكراچي له بندره پرته ،كومه بله لار هم ومومي، تاريخ شاهد دي چي پاكستان تل دكراچي له بندر نه دګټي اخستلو د امتياز نه د افغانستان په وړاندي د يوي سياسي اواقتصادي وسلي په توګه كار اخستي او اوس هم غواړي دا وسله په لاس كي ولري او هركله چي يي زړه وغواړي د افغانستان ترانزيتي لاري په بندولود افغانستان په اقتصادي شاهرګ خپله پښه كيږدي، نو په دي خاطر پاكستان خپلي ټولي هڅي كوي ترڅو د دلارام_ زرنج د لويي لاري د جوړولو مخه ونيسي. ددي په خوا كي پاكستان چي نيمايي برخه يي دافغانستان خاوره اونيمايي برخه يي دهند خاوره ده دخپل نامبارك پيدايښت نه راپديخوا پرته له دري ځله تودي جګړي دا تقريباً څه كم شپيته كاله دهند سره په سياسي او استخباراتي جګړه بوخت دي، افغانستان سره د دهند د سياسي او اقتصادي اړيكو پياوړتيا او بيا په تيره د پاكستان سره نژدي سيمو كي د هندي موسسو شتون پاكستان ځانله يو ستر ګواښ ګڼي، نو پاكستان له يوي خوا نه غواړي افغانستان د ايران له لاري هند اونوري نړي سره ونښلي له بلي خوا غواړي هغه هندي موسسي چي په افغانستان كي كار كوي او پاكستان ويره لري چي د بيارغوني ترشا به دلته د پاكستان په وړاندي استخباراتي فعاليتونه هم كوي، له افغانستان نه وتلو ته اړ كړي. په تيره بيا دبلوچستان سره نژدي سيمي. پاكستان د شمالي وزيرستان او پيښور نه دومره انديښنه نلري لكه څومره چي د بلوچستان سره له نښتو سيمو څخه يي لري،د يادوني وړ ده چي بلوچ وطنپال مبارزين له ډيري مودي پنجابي استعمار سره په مبارزه اخته دي، پاكستان ويره لري كه چيري بلوچ مبارزين وكولاي شي د افغانستان له لاري دافغانستان او ياهم د هند مرستي ترلاسه كړي نو په پاكستان به رنا ورځ توره شپه كړي، په بلو چستان كي د بګټي د قوم او د پنجابي استعمار ترمنځ تاو تريخوالي په تير يو كال كي نژي وو په يوي منظمي جګړي واوړي، سره لدي چي د بګټيانو او پاكستاني پوځيانو ترمنځ نښتو كي يو ډير شمير پنجابي پوځيان وژل شوي خوپاكستاني پوځ تراوسه هم ونشول كولاي له بګټي قوم نه وسله راټوله كړي، دا سيمه اوس هم دپاكستان امنيت ته يو سترګواښ دي او د باروتو يوه ډيري ده . پاكستان دخپل ناروا وجود له امله هم هند اوهم افغانستان سره په دښمني اخته دي، د پاكستان وجود دا ټوله سيمه په كړكيچ اخته كړي، په دي سيمه كي د ټول پوځي او سياسي تاوتريخوالي سرچينه دپاكستان ناروا وجود دي، ترڅو چي پاكستان دنړي په نقشي كي موجود وي افغانستان پخپله پاكستان او هند به د تاوتريخوالي ويري او بي اعتمادي په فضا كي ژوند كوي، ددي ټولي سيمي د سوكالي او نيكمرغي يواځيني لار داده چي د انګليسي استعمار دا اخري نښه هم له منځه ولاړه شي، هند اوافغانستان بايد په دي هكله په كلكه فكر وكړي ترڅوبه د مذهبي كركي اونفرت پربنسټ د ايم رامن كټي په شان بي ګناه انسانان وژل كيږي او ماشومان به يي يتميانيږي. ", هندی  ډرايوررامن كټي ولى ووژل شو
15,حقمل,"
					    					    تيره شپه د يوې بجې په شاوخوا کې دپکتيکا په مرکز د شرنې په ښار يو راکټي بريد شوى دى  چې د دولت يو تن فوځى په کې وژل شوى دى . ددغه ولايت  امنيه قوماندان  دغه بريد منلى دى او وايې چې نور زيان يې نه دى رسولى او په سيمه کې يې د پلټنې عمليات پيل کړى دى . دده پر وينا دغه توغندي  د شرنې ښار د جنوب لويديځى  سيمى څخه  توغول شوى دى . ده 
ونه ويل چې څو توغندى لګيدلى دى . دعيني شاهدانو له خولې په دغه ښار څه کم شل توغندى توغول شوى او ودانيو ته يې زيان اړولى دى .					    ",د پکتيکا په مرکز راکټي بريد شوى دى .
16,,"
 
 نن په کابل کې دبهرنیو چارو وزیر ډاکټرعبدالله او دملگرو ملتونو کابل ته استازی جان ارنولد او دبریطانیا دکابل سفیره میرمن روزی یازن په گډ خبري کنفرانس کې د کیدونکي لندن غونډې په اړه له خبریالانو سره وغږېدل.
ډاکټرعبدالله وویل چې دلندن په غونډه کې به یو ځل بیا نړیواله ټولنه له افغانستان سره دنورو پنځو کلنو دمرستو ژمنې وکړي او دا غونډه یې دوهمه دبون غونډې ته ورته وبلله.
په دغه غونډې کې به افغان ولسمشر حامد کرزی او دملگرو ملتونو سر منشي کوفي عنان او دبریطانیا لومړی وزیر ټوني بلیر گډون ولري.  ",کیدونکې لندن غونډه به افغانستان ته گټوره وي.
17,حقمل,"
					    					    د خوست ولايت چارواکو منلې ده چې د ګربزو په سرحدي ولسوالى
کې ددغه ولسوالى د پوليسو څخه په قيمتى ډبرو بار څلور لارى د پاکستان خاورې ته اوښتي دي . چارواکو ويلي دي چې د لاريو د سپرليو او پوليسو ترمينځ ډزي شوى دى ، چې پوليسوته په کې زيان نه دى رسيدلى .چارواکو منلې ده چې پوليس نه دي بريالى شوى ، چې دغه لارى ودروي . ديادولو وړ ده چې د افغانستان کانونو ته د غيرقانوني کيندنو اوقاچاق له پلوه ډير زيانونه رسيدلى دى . ",د پوليسواوقاچاق وړونکو ترمينځ ډزې .
18,حقمل,"
					    					    د زابل ولايت دسيورې ولسوالى په مربوطاتو کې  د شنبې په ورځ د دولتې ځواکونواو وسله والوګروپ ترمينځ يوه درې ساعته نيښته شوى چې په پايله کې د زابل ولايت دچارواکو پر وينا دوه تنه طالبان ژوندى نيول شوى او ٦ تنه نور ژوبل شوى دى . يو شمير سپکه وسله هم د دولتى ځواکونو لاس ته ورغلې ده . امنيتى ځواکونو ته په کې زيان نه دى رسيدلى . ",د زابل په ولايت کې  وسله واله نيښته 
19,حبيب الله غمخور,"
ليکوال حبيب الله غمخور - سويډن
 ارواښا پوهاندد صديق الله رښتين په  ۱۲۹۸ لمريز کال دمومندودغازي آباد کلي  دمرحوم مولوي تاج محمد ((مهتمم)) په روحاني او منوره کورنۍ کې دنياته سترگي روڼي کړې . پوهاند رښتين  لا ډير وړوکۍ و چې دپلار دمهر اومحبت سيوری يې له سره کم سو. دده مور دهغه روزنې ته زياته پاملرنه وکړه دهغي برکت و چې ده او دده وروڼودښوونې پر ور پل کښېښود . هغه په وړکتوب کښې لومړنۍ مذهبي  زده کړه په خصوصي ډول په خپل کور کې تر سره کړيده .له لومړنيو ديني زده کړو وروسته په ۱۳۱۱ لمريز کال دننگرهار دهډې په نجم المدارس کښې شامل شو ،په دغه مدرسه کې تر درې کالو تيريدو وروسته په ۱۳۱۵لمريز کال دکابل په دارالعلوم کې داخل او هلته يې زده کړه وکړه .پوهاند رښتين صاحب دتعليم تر څنگ يې دمطبوعاتو سره هم  مينه او علاقه پيداسوه ،داصلاح داخبار لوستلو ته يي مخه کړه چې  دهغه دذهنيت په روښانه کولواو هڅولوکې يې زيات مثبت  رول لوبولی دی .
 
رښتين صاحب په ۱۳۱۸ لمريز کال له کابل دارالعلوم  څخه دمتوسطې ددورې اعلی شهادتنامې په تر لاسه کولو سره دهمدغه کال دسنبلي دمياشتي په لومړۍ ورځ دادبي چمن او پښتو ټولني په غړيتوب ومنل سو. د۱۳۲۰ لمريز کال دزمري (اسد) په مياشت کې دپښتو ټولنې دقواعدو دڅانگي مدير وټاکل سو ،يو کال وروسته دوري (حمل) په مياشت کښې دپکتيا د((وړانگی دجريدې )) لومړۍ مؤسس او چلوونکي و،دهمدي کال دثور په مياشت کې کي دپښتو ټولني مرستيال کفيل ،دلغاتو او قواعدو دڅانگي مدير دنده يي پر مخ وړه.
 
په ۱۳۲۲ کال دپښتو دايرت المعارف   دژباړودڅانگي دمشر په توگه وټاکل سو ،په ۱۳۲۶کال دميزان په مياشت کښي دفراه په ولايت کښي د((سيستان)) دجريدې مؤ سس او لومړۍ خپرونکی و ،يو کال وروسته په سنبله کي دپښتو ټولني  مرستيال او دپښتو دارت المعارف امر وټاکل سو . د۱۳۲۹کال دزمري په مياشت کښي يې پر پورته ويل سوو دندو د((هيواد )) اخبار چلوونکی و، او هم يي دادبياتو په پوهنځی کښي محصلينو ته دتدريس چاري پر مخ بيولې او هلته استاد و.په ۱۳۳۰ کال دپښتو ټولني لوي مدير مقرر سو ،او په ۱۳۳۱ کال د((زيري)) داخبارددوهمي دورې مؤسس و،د ۱۳۳۴ کال دحمل په مياشت کې دپښتو ټولني دمشر او وروسته بياد ۱۳۳۵کال په سر کې دښووني وزارت پښتو مشاور اودادبياتو دپوهنځی داستادی رسمي دنده ور وسپارل سوه ، چې همدا دنده يي تر ۱۳۳۶کال پوري سرته ورسول .  په ۱۳۵۲ کال يي تقاعد پانه تر لاسه کړه ؛ هغه  دژوند تر ورستيو سلگيو پورې يې بيادولتي دنده سرته نه ده رسولې او نه يې هم دکوم دولتي نشراتي ارگان سره دليکني مرسته وکړه . پوهاند رښتين  پر رسمي هڅو سر بيره يو شمير مطبوعاتي او فرهنگې دندي هم تر سره کړي دي ، دبيلگي په توگه هغه په ۱۳۲۸  -  ۱۳۲۹ کښي دشپې لخوا دکابل راډيوديوي ځانگړي خپرونې دچلوونکې په توگه کار کړيدی همدا ډول له ۱۳۳۳ نه تر ۱۳۳۷ کال پوري دمازديگر لخوا په کابل راډيو کې ديوې ځانگړي خپروني دپښتو کميټي غړۍ و  او بياد1336نه تر۱۳۴۰کال پوري دکابل راديو درنگارنگ خپرونو دچلوونکي دنده په غاړه لرل؛د۱۳۴۳نه تر ۱۳۴۸کال پوري يې دکابل راډيو دادب دوږمو پروگرام پر مخ  بېول  . پوهاند رښتين  صاحب ديو لړ علمي او ادبي  ليکنو اوخپرولو وروسته په ستاينليکونو او نښانو نو نما نځل سويدی اوتر۱۵  يې زياتي جايزې هم تر لاسه کړي دي  . دپوهاند صاحب رښتين مورنۍ ژبه پښتو وه ولې په فارسي ، اردواو عربي ژبو نه يي هم اثار  ليکلي ،له عربي او اردو نه يې يو شمير ژباړني کړ يدي .
 
دپوهاند صديق الله رښتين ۲۶۵ رسالې او کتابو نه چاپ سوي دې ،رښتين صاحب دخپل عمر په اوږدو کې په يو شمير بهرني او داخلي ټولنو او غونډو کي برخه اخيستې ده ،استاد دنړۍ ځينو هيوادو لکه پخواني شوروي اتحاد ،ايران،مصر ،هندوستان، او پيښور ته سفرونه کړيدي . زموږ دهيواد ددې وتلي څيرې په هکله اکاديميسين  پوهاند ډاکټر محمد رحيم  الهام ليکي : استاد رښتين يو غښتلی او په خپله برخه کې پوخ ليکوال ،محقق او مدرس و ، دی دپښتو دودي په تحقيقي ،تخليقي او تدريسي برخه کښي په هسکه غاړه زموږ دمخکښانو په قطار کي ولاړ دی .
 
پو هنوال غروال دشعر په ژبه پوهاند رښتين داسي لمانځي او ستايي :
 
دپښتو په ارت جهان کي لکه غرو     دادب په شنه آسمان کي لکه غرو
په قلم کې يې و زور،ژبه کي شوروو    ځلانده ستورۍ دافغان دستر ټبرو
 
پوهاند رښتين دپښتو ادب پنځم ځلاند ستورینومول سويدی ،دې لوي عالم داوږدې ناروغۍ له کبله دپيښور دليډيريډنگ روغتون دبولټن بلاک په لسمه کوټه کې په ۱۳۷۷لمريز کال  له فاني دنيانه دابد لپاره سترگې پټې کړې  . درښتين صاحب ليکنې او هڅوني نه يوازي داچې دافغان ولس لپاره لويه علمي خزانه ده بلکي دلويو علمي وياړونو ځلاند نمونه هم ورته ويلاي شو . مگر دافغان له توره بخته دولتي چارواکو درښتين صاحب نه د ژوند په ورستيو شپو او ورځو کې عزت وکړ او نه يې هم  دهغه تر مرگ وروسته ددغه لوي عالم دعلمي پانگي په چاپولو او راسپړلو کې کوم مثبت گام پورته کړ . اووه کاله کيږي چې ددې ستر عالم يادونه دهغه ددوستانو او علاقمندانو په چاپير يال کښې تر سره کيږي ،که پخوانې دولتي چارواکي په يوه او بل نامه ملامت گڼل کيږي په دې ورستيو څلورو کلو کې کښي چي ددموکراسۍ ،انسانيت او انسان ته ددرناوي نغارې په زوَږ ږغول کېږي  او ځانونه دعلم او معرفت سره اشنا راپېژني ،  پر هغه  څه چې افغان ولس ته ديوې درې پولۍ ارزښت هم نلري په لکاووډالره خرڅېږي ،مگر دهيواد دهغو عالمانو او پوهانو په هکله چې هر څه يې دافغان ولس په چوپړ کې وه او دژوند خوږې لهظي يې دکړاونو په گاللو سره دعلمي اثارو په ليکلو او څيړنو تيري کړ ې هر څه يې تر قلم او گاغذ قربان کړه او افغانانو ته يې داسي پانگه پرېښوده چې که په بل ملک کښي ددوي په شان عالمان وای اوس به نه يوازي دا چې ښارونه به ددوي په نامه واي بلکي هر کال به يي ددوی په ياد اودهغو پر اثارو  دعلمي څېړنو لپاره علمې سمينارونه جوړولای ،متاسفانه چي زموږ اړونده دولتي چارواکي په نور کارو مصروف دي او دهغه چانمانځنه کوې چي دوي يې غواړې او يا يې  بهرنيان ورته په گوته کوي .
له بده مرغه نن دهغو سترو انسانو یادونه چې  ټول عمر کې ديو افغان په توګه د افغانانو د سرلوړۍ ، نېکمرغۍ اوښيرازۍ  لپاره په میړانه مبارزه او لارښوونه کړي هير سول . اود هغو چي په پردو پوري تړلی او يادهغو له يادونوڅخه سياسي گټه پورته کيږي  په يادولو او نمانځنو يې دافغانانو غوږونه ورکاڼه کړه .
داهم دوياړ ځای دی چي ددولتي کلتوري اړونده ادارو او چارواکو پر ځای دهيواد په دننه او بهر د خپل  ربړېدلي اولس په استازيتوب فرهنگيان او روڼ اندې دخپل هيواد دوتلو او وياړلو څيرو د نمانځلو او لا ځلولو دنده سرته رسوې  . پرېږده چې دا دملي شرم پېټی داطلاعاتو او کلتور وزارت او نوري علمي  دولتي موسسو  پر اوږودتل لپاره پروت وي  . که نه داطلاعاتو او کلتور وزارت ديوې اساسي او بنسټيزي دندي په توگه دا مکلفيت لري چي دداسي پوهانو او عالمانو چي دافغان اولس وياړونه دي بايد  هرکال هر يو بېل بېل ددرنو علمي غونډو په جوړولو سرو ونمانځې  .
 
زه ديو بې وسه  افغان په توگه په داسي حال کي چي د خدای بخښلی پوهاند  رښتين صاحب دويرجن تلين داوومي کاليزي  په مناسبت د هغه د کورنۍ ټولو پاتوغړو ، دوستانو ، شاګردانو، پلويانو او علاقمندانو سره ځان په دغه غم کې شريک گڼم او ټولو ته دزړه صبر غواړم   په دې ټينگ باور لري چي د هيواد منل شوو او نه هيرېدونکو پوهانو اوعالمانو ،ده هغه جملې  نه د پوهاندصديق الله رښتين صاحب  ياد به د اافغان  غيرتې ولس پر زړونو کښي تل پاتي وي  دا شمع به دزور ،ځواک او واک هيڅ يوه سيلۍ او توند باد خاموشه نسي کړاي .
غواړم ووايم چي دقدر وړ او ومنلې هغه څوک دي چي ولس ته منلي وي ،دربار  چاته دافغان ولس په زړونو کې ځاي نسي پيداکولاي  .
 
ديوشاعر په دي بيت يي ختموم :
 
چي ته پيداسوې تاژړاخلکو خندا کړه       داسي ومره چې ته خاندې خلک ژاړې
 
  ",دپوهاند صديق الله رښتين هېرول يوه  ملي جفا ده !
20,سخى جان د احمد شاه بابا مينې  اوسيدونکى,"
هېواد ته دکډوالو د راستنېدو بهير ټکنى کړيدى
 
د مؤقت  حکومت په جوړېدو  سره چې د نسبي امنيت څخه برخمن ؤ په بهر کې د مېشتو افغانانو په زړونو کې پلرني هېواد ته د بېرته  راگرځېدو اميدونه را وټوکېدل. 
په بهرنيو هېوادنو کې د کډوالو ستونزمن ژوند، د پلرني هېواد سره د هغوى مينه، او د بيارغونې  د پيل کېدو  په گڼو  وعدو سره چې بهرنيو هېوادونو ييې د ترسره کېدو لپاره  په ميلياردونو ډالره ژمنه وکړه، هېوادوال نور هم وهڅول چې خپل پلرني ټاټوبى  ته راستانه شي. 
دجمهورى رياست د ټاکنو پر ترسره کېدو سره زموږ  د هېواد والو دا اميدونه او ارزوگانې نورې هم ځوانې شوې؛ خو که سړى د جمهورى رئيس کرزى  د حکومت تير څلور کاله په ځغلنده نظر وارزوي نو هغه څه ترلاسه  نه شو، کوم چې  خلکو ئې  توقع درلوده او جمهور رئيس  په خپل تبليغاتى کمپاين کې خلکوته وعدې ورکړې وې. 
 دې او ځينې نورو لاملونو  په گډه  هېواد ته د راستنېدونکو کډوالو بهير ټکنى کړيدى ، چې يو له همدې  عواملو څخه  د تعليم او فرهنگ  مينه والو لپاره په پلازمينې  کابل کې په پښتو ژبې د زده کړې نه شتون دى چې  ځما په څېر ډېر کډوال ئې بېرته راگرځېدوته زړه نازړه کړي دي.
 زه په پاکستان کې يو افغان کډوال يم او ماشومان مې پاکستان کې په يو نادولتي انگريزي ښوونځۍ  کې زده کړې ترسره کوي. لومړنۍ  قرباني چې زما اولادونو ورکړه هغه دا ده چې هغوى په پردۍ ژبه يعنى انگريزي هلته زده کړې پيل کړې چې په  پيداکوژيکى  لحاظ  به ئې خامخا  په هغو ناوړه اغېزه کړي وي، يعني هغه څه به ئې نه وي زده کړې چې په خپله مورنۍ ژبه (پښتو) ئې زده کولاى شول، خو چا ره نه وه. لاکن دهغه افغاني احساس له مخې چې زما سره راسره  ؤ هغوى ته مې د کډوالو د نصاب کتابونه پيدا کړل او د انگريزي  لوست ترڅنګ  مې  هغوى ته ترشپږم ټولگي  د کډوالو تعليمي  نصاب په خپل کور کې تدريس کړ چې اوس هغوى ددې جوگه دي چې ليک او لوست په پښتو ژبه وکړي اويو څه هم د افغاني تعليمي نصاب  د اصطلاحاتو سره آشنا شي. 
خو کله چې ما پرېکړه وکړه چې کابل ته يعني خپل پلرني ټاټوبى ته  بېرته  راوگرځم د بلې ستونزې  سره مخامخ شوم او هغه د ا چې په کوم ځاى کې چې زه او سېږم يعني احمدشاه بابامينه چې پخواني  ارزان قيمت بلله،  او ډېر ئې  خلک  يعني په سلو کې له (٨٠)  څخه زيات ئې پښتانه دي، هلته هم پښتو ښوونځۍ وجود نلري  او کله مې چې  زموږ د يو خپلوان څخه  چې هغه هم درې کاله  مخکې له پاکستان  څخه راکډه شوي ؤ  د ماشومانو د ستونزو په هکله پوښتنه  وکړه نو راته وئې ويل چې زما دوه زامنو په پاکستان  په يو شخصي ښوونځي کې  زده کړې کولې، چې ډېر ښه استعداد ئې درلود او په هغه ښوونځي  کې يو لومړى  او بل ئې کله دويم  او کله دريم مقام درلود. خو له هغې  ورځې  چې دلته راغلي يو او سره له دې چې په کور کې د ماشومانو سره په ليک او لوست کې مرسته کوو او کورسونو  ته يې هم لېږو خو په دې درې کلو کې  مو ايله دومره وکولاى شول چې ماشومان مو په ښوونځي بريالي شي خو په اخر نمره. 
په لس ها وو تنه نور هم د ورته ستونزو سره لاس په گرېوان دى ما هم چې تېر اوړي  خپل ماشومان د گرمۍ د رخصتي لپاره کابل ته راوستي ؤ ترڅو د خپل هېواد سره آشنا شي. خو چې په فارسي نه پوهېدل نو په ښوونځي کې خو لا څه چې په کوڅه کې هم د خپلو همزولو  سره چې په فارسي ژبه ئې خبرې کولې د ستونزو سره مخامخ ؤ، نو تصميم مې ونيو  چې په نږدې راتلونکي کې وطن ته د بېرته  راستنېدو  څخه ډه ډه وکړم. ځکه  پرېکړه  مې وکړه چې لومړى بايد په تدريجي ډول  د اوړي په رخصتيو کې  هغوى ته د فارسي ژبيې کورس او يا کورني ښوونکى ونيسم، ترڅو په فارسي ژبه  د زده کړې جوگه شي، چې دا وار به هم ارومرو د هغوى په استعداد منغي اغېزه وکړي، چې په حقيقت کې به زموږ د وطن په آبادۍ هم منفى اغېزه وشيندي. 
نو زما غوښتنه د چارواکو او په ځانگړې ډول  د پوهني د وزارت څخه  دا ده، ترڅو په احمد شاه بابا مينه کې چې ډېرۍ  خلک ئې پښتانه دي د پښتو  ښوونځي پرانيزي ترڅو له يوې خوا د زده کوونکو په استعدادونو د ناوړه  اغېزو مخه ونيسو  او له بلې خوا هېواد ته د بېرته  راگرځېدنې بهير بيا چټک  شي. 
     په درنښت
 
 
د ننگرهار پوهنتون پخوانى استاد
سخى جان د احمد شاه بابا مينې  اوسيدونکى
",په پلازمينى کابل کې د پښتو ژبې د ښوونځيو نه شتون
21,,"
 
درنو لیکوالو ،فرهنګیانو او دنظرخاوندانو ! په کابل ښارکې زده کونکو ته په مورنۍ ژبه (پښتو) دزده کړې برابرول یوه ستره اړتیا او جدي ستونزه ده، موږ له تا سې ټولو څخه په درنښت هیله کوو چې دې موضوع ته ځانګړې پاملرنه وکړۍ . مونږ غواړو چې ددې کار لپاره یو پراخ مطبوعاتي کمپاین وکړو خو ددې لپاره چې دا یو ټولنیز حرکت او عمومي اړتیا ده نو هیله ده چې خپلې لیکنې دلاندې عمومي حقیقتونو او پالیسۍ له مخې تر تیب او په بیلابیلو خپرونو (ورځپاڼو ، مجلو ، او ویب پاڼو ) کې خپرې کړﺉ لیکنې باید په عمومي ډول داسې و ي چې : ستونزه مطرح کړي ، دحل اړتیا یې وڅیړي ، عملي ، اسانې او ګټورې حل لارې ورته وړاندیز کړي.
په دې اړه نور مهم مالومات او ليکني په ځانګړې برخه کي ځای شوي دي دا ځای کښېکاږی او ويې لولی 
  ",په مورنۍ ژبه (پښتو) دزده کړې برابرول
22,,"
ميرويس جلالزی - کابل
په افغانستان کې د امريکايى فوځونو يو مشر جنرال جاسون پرون په کندهار کې ددوى دسرتيرو له خوا دطالب اورپکو د مړوسوځولو خبره ومنله ،خو خپل سرتيرى يې پړه ونه بلل .
بل لوري د قندهار د والی اسدالله خالد په څرگندونو کښي د ایتلافي ځواکو نه د  سخت ملاتر  یادونه تر غوږو کېده ده خو داسي  مالومیدل چه د ایتلافي ځواکو او افغان پوځیانو تر منځ د گمبت په عملیاتو کښي هماهنگی نه لیدل کیده 
 
خالد وویل وروسته له دې به داسي پیښي نه تکراریږي له بل لوري ښاغلي کمیا وویل که په راتلونکي کښي داسي پېښه تکرار شي نو سرغړونکو ته به سخته سزا ورکړه شي .
  ",د دوه تنه طالبانو سوځول او افغان کلتور څخه ناخبري
23,حقمل,"
					    					    د ټاکنود ګډ دفتر د وياند  سلطان احمد بهين د وينا له مخې مشرانو جرګې ته د انتخابي غړو دغوره کيدلو لړى پرون بشپړه شوه او تمه ده 
چې افغان ولس مشر به هم انتصابي غړى دغه کميسيون ته ور وپيږني .
بهين وويل  دافغانستان د ټولو ولايتى شوراګانو څخه  مشرانو جرګې ته ٣٤تنه په دايمى او ٣٤ تنه په موقتي توگه غوره شوى دي اوپاتې ٣٤ تنه چې نيمايى به يې ښځې وى د حامد کرزى له خوا په انتصابي دول وټاکل شي . ددولت مطبوعاتي دفتر منلې ده چې په دغه لست کار روان  او ډير ژر به د ټاکنو دفتر ته دا کسان ور وپيږندل شي . دمشرانو جرګه ټول ټال  ١٠٢ غړي لرى .
ويل کيږې چې د قوس د مياشتې په وروستى اونۍ کې به د پارلمان لومړى غونډه جوړه شى .					    ",د مشرانو  جرګې انتخابي غړى غوره شول
24,حقمل,"
					    					    افغان حکومت غواړي په راتلونکو دريو کلونو کې دولتي تصدى خصوصى کړى .د دريو لسيزو او په ځانګړې توګه د نجيپ درژيم له ړنګيدو وروسته يو شمير دولتى تصديو ته  ډير زيانونه ورسيدل او له کاره ولويدې .اوس دافغانستان د ماليې وزارت پريکړه کړې ده ،چې  ٤٤
تصدى چې  دخرڅولو بيه يې څرګنده ده ليلام ته وړاندې کړي . ويل کيږى تول  ټال ٦٦ دولتى تصدى شته چې په خصوى کولو سره  به نيمايى شمير کارکونکى وزګار شي .به دغو تصديو کې څه کم ٢٥٠٠٠ تنه کارکوي . د ماليې وزارت د مرستيال  عبدالرزاق صمدي پر وينا له دغو تصديو څخه دولت ته گته نه رسيده  چې په پلورلو سره به يې دولت    څه کم دولس ميليونه ډالره ترلاسه کړي . له يوې خوا به دتوليد کچه لوړه شي او په کيفيت کې به يې ښه والى راشي . ددولت د يوې شميرنې له مخې د افغانستان له ټول نفوس څخه  څه کم لس ميليونه افغانان د کار وس لري 
چې له دغې شميرې څخه يوازې په سلو کې ٢١ فيصده  چې د کارکولو توان لري  بې کاره دي .

 ",ددولتي تصديو خصوصى کول .
25,حقمل,"
					    					    د فارس د خبرى رسنى له قوله ويل شوى دى چې د عراق امنيتى ځواکونو 
عمرالنور له دريو تنو ترخګرو سره دعراق په ختيځ کې نيولى دى .د عراق يو امنيتى چارواکى ويلى دى دغه کس  دعراق په ختيځ کې د القاعده دعملياتو ديوخيل کولو  او دصدام دفدايانو  مسوليت پر غاړه درلود چې په تيرو دوو کلونوکې  يې د عراق په ختيځه سيمه کې د غير فوځيانو  په 
 يو ځايې وژنه کې نيغ په نيغه لاس درلود .عراقى چارواکو ددغه کس دنيونى وخت ،ځاى  او تابيعت په هکله څه نه دى ويلى .  ",د عراق په ختيځ کې د القاعده يو  مشر نيول شوى
26,حقمل,"
					    					    د چين هېواد په سهيل ختيځ دهيلونګ جانګ ايالت د دونګ فنګ دډبرو سکرو په کان کې تيره شپه ديوې چاودنې له امله ٤٠ تنه مړه او ١٣٨ تنه نور ټپيان شوى دي . يوازې ٤٠ تنه په وتلو له مرګ څخه بچ شوى دى . د سين هوا خبري رسنى له خولې راغلى چې دغه چاودنه دشپې له خوا شوې ده . د يوې شميرنې له مخې په روان کال کې د چين په کانو کې څه کم ٣٠٠٠ کسانو خپل ژوند له لاسه ورکړى دى .					    ",د چين په يوکان کې ٤٠ تنه مړه او ١٣٨  ټپيان شوى دى
27,حقمل,"
					    					    دالخليج امارتى ورځپاڼې ليکلى چې د لبنان د پخوانى  وزير  حريري دترور يو شاهد وژل شوى دى . ورځپانه ليکى  ( نواردونا ) په لبنان کې د ګرځنده ټلفون يو خرڅونکۍ وو. د حريرى د ترور عاملانود اتو ټلفونى ليکو څخه پنځه  ليکى له دغه کس څخه رانيولىوې .
دغه کس دبتجرين ښار په واټ کې د خپل يو دوست سره يوې کندې ته دموټر د نسکوريد و له امله ووژل شو .د حريرى د ترور په باره کې  د تحقيق نړيواله کميټې  څو ځلې دونا د شهادت ورکولو لپاره ورغوښتى وو. له ده سره په موټر کې ناست کس ټپى شوى دى او اوس د درملنې لپاره تر سختو امنيتى شرايطو لاندې په يو روغتون کې بسترى شوى دى . ",د حريرى د ترور يو شاهد وژل شوى  .
28,,"
					    					    د افغانستان پلازمينه کابل به په راتلونکۍ کې د شپږو ګاونډيو اود نړى د پنځو نورو هېوادونو د يوې گدې  اقتصادى غونډې  چې دوه ورځې به دوام ومومي ، کوربه شى . په غونډه کې به  په سيمه کې د اقتصادى همکاريو په وڼده کې د افغانستان پر نقش او اهميت خبرى او غور وشى .
افغانستان په سيمه کې د منځنى اسيا او نورو اسيايى هېوادونو لپاره د يو پل  حيثيت لرى چې  په غونډه کې  به د برخه والو زياتره خبرې همدغه ټکى ته  متوجه وى . دبريتانيا هېواد چې د دغه غونډې په جوړولو او رابللو کې يې ډير کمک کړى دى د نړۍ د اتو صنعتى هېوادونو دډلې په استازيتوب ،  په غوڼده کې ګډون ولرى .					    ",کآبل د يولسو هېوادود اقتصادى غونډې  کوربه .
29,حقمل,"
					    					    د الجزيرې د خبريال له خولې  ، لومړى پايلې ښيى  چې د اخوان المسلمين نوماند د ٢٨ څوکيو په گتلو سره دټاکنو په دويم پړاو کې د مصر له 
واکمن گوند څخه مخکې شوى دى . دواکمن ګوند  يو شمير وتلوڅيرو   لکه د کرنې د پخوانى وزير  يوسف والى   به څير د اخوان المسلين  د نوماندو په وړاندې ماتې خوړلې ده . حاکم ګوند له دوو ايالتونو  اسماعيليه او پور سعيد څخه يوه څوکۍ لاس ته راوړې ده . همدا شان اخوان المسلمين اعلان کړى دى ، چې ٦٢٨ تنه پلويان يې د مصر د پوليسو له خوا نيول شوى دى . ",د مصر په ټاکنوکې د اخوان المسلمين  بريا .
30,حقمل,"
					    					    په عراق کې څلور تنه بهرنيان  چې دوه تنه يې کاناډايان  او دوه تنه يې د امريکا او بريتانيا اوسيدونکى وو د نامعلومو کسانو له خواتښتول شوى دى . دکاناډا حکومت منلې ده چې دوه هېوادوال يې تښتول شوى دى . په دې هکله پلټنې پيل شوى دى او تراوسه هيڅ ډلې د دغو بهرنيانو 
چې په بشرى کارنو کې بوخت وو، د تښتونې مسوليت نه دى پر غاړه اخيستى . ",په عراق کې څلور تنه بهرنيان تښتول شوى دى .
31,,"
 
دملگرو ملتونو یو ویاند ادوارد نن یوې خبري غونډې ته وویل چې لاتراوسه په افغانستان کې  له نیکه مرغه دچرگانو والگی چې د نړۍ په ډېرو برخو خپور دی، ندی لیدل شوی.
نوموړي وویل چې دملگرو ملتونو  دخوراک او کرهڼې اداره دافغانستان دکرهڼې له وزارت سره یو ځای پدې کار کوي ترڅو خلک ددغې ناروغۍ په اړه خبر کړي.  ",په افغانستان کې دچرگانو انفلوینزا نشته.
32,حقمل,"
					    					    تر سختو امنيتى  تدابيرو لاندې به  د عراق په  پلازمينه  کې د صدام حسين محاکمه پيل شى . همدا شان څرګنده شوى چې په لومړى ځل به
ځينى شاهدان  هم راوغوشتل شي .د تلې له ٢٧ نيټې څخه راپه ديخوا کله
 چې د صدام حسين محاکمه پيل شوه تراوسه يې دوه تنه مدافع وکيلان وژل شوى دى . عراقى چارواکو وويل چې دوى يوه ډله کسان چې غوښتل يې د صدام دمحاکمې مشر قاضى ووژنى ،نيولى دى . ",د صدام حسين محاکمه به نن په عراق کې پيل شى .
33,حقمل,"
					    					    د زابل ولايت چارواکو منلې ده چې ددولت د مخالفانو ديو وسله وال بريد په ترځ کې چې تير مازديګر د دغه ولايت د ميزانى ولسوالى په مربوطاتو کې تر سره شوى دى  دهغه  ولسوا لى د امنيت  مشرعبد الله جان وژلى دى . په دغه بريد کې يو بل حکومتى سرتيرى ټپى شوى دى . موټر يې هم په ډزو سورى شوى دى . دولتى چارواکو د پېښـې په تور ١١ شکمن کسان نيولى دى . ",په يو بريد کې د زابل يو امنيتى کس وژل شو دى .
34,,"
 
دعراق پخوانی دیکتاتور ولسمشر . نن دعراق داستئناف ځانگړې محکمې ته له اوو تنو نور ملگرو سره حاضر کړای شو.
صدام حسین د محکمې له قاضي وغوښتل تر څو دده هغه خبرې چې امریکایانو لپاره یې دمحکمې جریان کې ولیکلې واورول شي گوندې په محاکمه کې به یې اسانتیا راشي.
صدام حسین قاضي ته دا هم وویل چې ترې په دروازه کې ولې تر ناستی مخکې قلم اخیستل شوی.
هغه قاضي چې صدام حسین محاکمه کوي کردی دی.
داد صدام حسین دوهمه علني محکمه ده چې د ١٩٨٢ کال ددجیل په پېښه کې چې ١٤٨ وگړي يې وژلي وه په تور محاکمه شي.
نوموړی دعراق په پلازمینه بغداد د الخظرا په سیمه کې محکمې ته پداسې حال کې حاضر شو چې ډیر کلک امنیتي تدابیر ورته نیول شوي وه.
د نوموړي په دې محاکمه کې د امریکې او قطر دعدلې پخواني وزیران دنوموړي له مدافعې وکیلانو څخه دي. ",صدام حسین محکمې ته حاضر شو.
35,,"
د ننګرهار والى شيرزوى منلې ده چې دوى يو څلور کسيزه ډله يې  له يو اندازه چاوديدونکو توکو سره نيولې ده .والي وايي دغو کسانو د امنيت په لاره کې خنډونه پيداکول او يو شمير بې ګناه خلک يې د نادرستو رپوټونو له مخې د ايتلافي ځواکونو په لاس زنداني کول .دغه ډله د جلال اباد او تورخم د لارې په اوږدو کې د دکه په سيمه کې د امنيتي ځواکونو له خوا نيول شوې ده. په دغه ډله باندې د يو شمير نورو ناوړو کارونو تور هم لګيدلى دى . له دغو کسانو څخه پوښتنې رواني دي .  ",په ننګرهار کې يوه دله ورانکاري نيول شوى دى .
36,ډاکټر احمد احسان زمانې,"
لیک : ډاکټر احمد احسان زمانې(سویس)د ډیروتاریخپوهانو په ملتیا د نن ورځې سیاستپوهان او خلک په دې عـقیده چې افغانستان په تیرو څولسیزو کې دوه وارې د نړۍ لخوا قربانې او تباهۍ سره مخ کړاۍ شو. د لومړې ځل لپاره د سړی جګړی په اوږدو کې او ددوهم ځل لپاره د سړی جګړی څخه وروسته.افغانستان دخپل موقیعت له نظره چې په جغرافیایی او د تاریخ له تیرو پړاوونو څخه ځان ته دوه اړخه ورکوې او هم دا دوه اړخیزه موقیعتونه ددی لامل ګرځیدلې چې د تاریخ په اوږدو پړاوونو کې دا هیواد په مستقیمه او یا په غیر مستقیمه توګه د بهرنې یرغلګرو او یا د نړۍ پر مخ له زورورو هیوادونو له خوا یا تر مستقیم اشغال لاندې او یا د ګوډاګې او زور پلویو حکومتونو له خوا د ګواښ او په خپل منځې جګړو ته ور ښکیل شوای دې.د ستر احمد شاه بابا له وخت افغانستان که د نن ورځې د افغانستان سره پرتله کړو نو ګورو چې هم دغه داخلې او خارجې فشارونه،ګوتوهنې او اغیزی وی چې په دومره اوږده مهال کې هیواد نه یواځی دې ته ورسولو چې خپل پراخه سرحدونه د لاسه ورکړې بلکه د وخت د بدلونونو سره سم کمزوری او دخپلو پښو څخه وغورځیږې.هم داوختونه او تاریخې پیښی وې له کومو نه د راتیریدلو،ښکیلیدلو،ربړیدلو او ځپل کیدلو څخه وروسته د نن ورځې افغانستان مونږته په لاس راځې.راځو د قربانۍ په لوری نو په دا کې هیڅ شک نشته چې د افغانستان ولس دخپل جرات،شهامت او نه ماتیدونکې خاصیتونولپاره بی سارتیا لرې او لامل یې هم دادی چې د افغانستان اوسیدونکې په خپل دین او مذهب د ډیرې کلکی عقیدې خاوندان دې او له هم دې امله د بهرنیانو له خوا په دینې جامه کې ورتپل شوې حکومتونه ددې سبب ګرځیدلی چې نه افغانستان او نه یې وګړو ښه ورځ لیدلی او یا یې خاوندان شوې وې. کله چې دروسانو او امریکایانو ترمنځ سړه جګړه په داسې یوه خطرناکه مرحله کې ورداخله شوه چې اټکل کیده یووارې بیا نړۍ دیوې لوی اوپراخې نړیوالې جګړې په لوری ولاړه شې نودخپل ځان اود خپل موقف دټینګولوپه خاطر شوروی اتحادپه افغانستان مستقیم یرغل وکړاودخپل یرغل ترڅنګ یې دغلته دخپلې خوښې ګوډاګیان وګومارل چې نه یواځې دغلته حکومت وکړې بلکه په دینې سطحه هم پراخې تبدیلیانې اودخلکو په عادې ژوندکې لاسوهنه وکړې.له بلې خواهم دا لامل دجګړې دحریف امریکا لپاره ددې سبب وګرځیده چې ددوې په خلاف په اسلامې جامه کې داسې حزبونه او دجهاد په نوم دجهاد د ماحول تنظیمونه جوړ کړې چې په ښکاره توګه د عامو خلکولپاره دمنلو وړ وې او له بلې خواهم ورته دجنګ یو وړیا میدان په لاس ورغلو چې له پخوا څخه ازمویل شوی او مدام دښمن ته دماتې ورکولو لپاره یې نوم درلود.دغې سړې جګړی د جهاد نوم غوره کړو اودافغانستان ولس پکې په ډیر بې رحمانه توګه راښکیل کړای شول چې په نتیجه کې یې دډیرو پاکواومعصوموخلکووینې توې اوهم یې هیواد په کنډوالوبدل کړ.دا چې دجګړې دګټلو اودپخوا په څیر دیرغلګردماتې په انعام کې افغانستان ته څه ورکړ شول،هغه نن ورځ ټولو ته یوه ښکاره خبره ده.امریکې په ډیره اسانتیا کولای شول چې دوې له د برې ورکونکې هیواد که نورهیڅ هم نه وې د خپلمنځې انتشاراودیوبل له خوړلو څخه وژغورې لاکن داسې ونه شوه او دافغانستان په نصیب اوبرخلیک کې په قربانۍ پسې قربانې کیدل لیکلې وو.دژبنې تصادم په ملتیا په هیوادکې پراخه حزبې جګړې تودې اوپراخه شولې چې پاتې کنډوالې یې لاپسې خرابې،افغانستان یې دخپلوګاونډیانو دلوبومیدان اودقاچاقواوتروریزم مرکزوګرځولوچې نن ورځ ترینه امریکایان په خپله سرټکوې اودراټولولو لاره ترینه ورکه ده اوهم دا وجه ده چې افغانستان نه یواځې دسړی جګړی په مهال اونه دهغې څخه وروسته یواځې دوه ځل قربانې شولو بلکه دا سلسله لاپسې دوام لرې اوهره ورځ په یونوې نوم دهیوادوګړې وژل کیږې.زما په اند دشوروې اتحادلخوامنځ ته راوړل شوې او د نن ورځې په حکومت کې هیڅ توپیرنشته.که پخواداشرارو او مجاهدینو په نامه دروسانو لخوا خلک وژل کیدل نونن ورځ هم د القاعدې او طالب په نوم هماغه خلک وژل کیږې چې د روس په خلاف یې په جهاد کې برخه درلودله بلکه که داهم ورسره دلته مل کړو چې نن ورځ یواځې پښتانه په دغه نوم وژل کیږې نوبې ځایه به نه وې.دشوروې دیرغل په دوران کې دهیواد وګړې په بیلابیلو هیوادونوکې په پناه اخیستلو مجبوره وولاکن نن ورځ په افغانستنان کې بیرته راستانه شوې خلک په خپله خاوره د وسیدلو ځای نه لرې .دشوروې لخوا دهاغه وخت راوړل شوی د کمونیستې نظام ته په ښکاره د مساواتواود حقوقو دبرابرویش نظام ویل کیدو لاکن په اصل کې هم دحکومت واګې او دهیوادپانګې د یوڅو وتل شویو اودوې ته دمنلو وړو کسانوپه لاس کې وې،ددې په پرتله نن ورځ په ډیره ښکاره توګه او هم دپخوا په څیردهیواد واګې دیوڅو وتلو،منلواوښاغلیو په لاس کې دې چې ډیر تعداد یې هماغه پخوانې جنګسالاران ،قاتلان او جنایتکاران جوړې چې پخوا یې له یوی خوا دشوروې نه اوله بلې خوا د امریکایانو نه لاس ته راوړنې کولې اوله بلې خوا یې لاسونه دافغانستان ملې اثاراوپانګې په بهر کې په پلورلو ککړدې اویو وار بیا دملت په احساساتو یې لوبوکولوته خپلې مټې رانغاړې.دښاغلې کرزې دواک په پیل کې ټول ملت په دې تمه وو چې ددوې کړاوونو اوقربانیانو ته دپای ټکې کیښودل شو او که نورڅه نه وې نوپه هیواد کې د یو عادلانه حکومت په رامنځ ته کیدلو د انتشار لاره ونیول شې لاکن د وخت په تیریدلو او په خاصه توګه اوسنې پارلمانې انتخاباتو بیرته د افغانستان د خلکو سترګې خلاصې کړې او تول په دې وپوهیدل چې دا بل هیڅ نه بلکې یوه جوړه کړای شوی ډرامه وه چې په قانونې توګه واک او د افغانستان برخلیک یو وارې بیا د پخوا څخه ازمویل شویو خلکو په لاس کې ورکړې.د ارګ له دروازې څخه بهر دښاغلې کرزې امرنه چلیدل،له هر چا له خوا ځان ته دکرزې ویل او ګڼل اوپه پای کې دامنیت خرابیدل او د بی ثباتۍ ډیریدل په دې خبره دلالت ورکوې که چیرې موږ وس هم راویښ نه شو او خپل ځان ونه پیزنو ،خپل پټ او ښکاره دښمنان ونه پیژنو،په دوست او دښمن کې توپیر ونه کړو ، له تفرقې او نفرت څخه لاس وانه خلو او ملې ګټو او ارزښتونو ته په خپلو شخصې ارزښتونو برترې ور نه کړو نو خدای مه کړه هغه ورځ به راشې چې افغانستان به د نن ورځې د قربانیو سره سره یو وارې بیا د لویو او نه راګرځیدونکو قربانیو په لور ولاړ شې.و ما علینا الالبلاغ. ",آیا په رښتیا افغانستان دوه ځلې قربانې شو؟
37,بلجيم دافغانانو ټولنه,"
په ډیره خواشینۍ سره مو خبر واخیست چه د هیواد ستر ه ، درنه ملی څېره جنرال رحمت الله ساپی د ورپېښې ناروغۍ له امله ددې کال د نومبر د میاشتې په ۲۴ مه له هیواده لیری په پردېسۍ کې په لندن کې وفات شو.  انا لله وانا الیه راجعون .
جنرال رحمت الله ساپی نه یوازی ددوی د کورنۍ بلکه د ټولو افغانانو ویاړ دی . 
په بلجيم کي د افغانانو د مرستي ، پوهاوي او پيوستون ټولنه او مېشت افغانان په دې غم کې ځانونه شریک ګڼي اوارواښاد ته د بخښونکي خدای له دربارڅخه دفردوس جنت او د ارواښاد کورنۍ ، مینه والو او ټولو افغانانو ته د جمیل صبرغوښتنه کوی . امین
 د افغانانو د پوهاوي، مرستي او پيوستون ټولنه
 مشرتابه جرګه - بلجيم   ۲۸- ۱۱- ۲۰۰۵
  ",په بلجیم کې د مېشتو افغانانو دخواخوږۍ پیغام
38,,"
ع نورزي : هلمند
 دهلمند والي وايې  كه چيري دولسواليوولسوالان په خپله ولسوالي كښې اپين مات نه كړي نوله دندوڅخه به ئې ګوښه كړي .
دهلمند والي حاجي شيرمحمداخندزاده نن په هغه غونډه كښې چي داپينودله منځه وړلوپه اړه دولايت په مقام كښې جوړه شوي وه په ډاګه كړه كه چيري دټولوولسواليوولسوالان په خپله ولسوالي كښې ديوې اونۍ په ترڅ كښې ټول اپين كوم چي اوس كرل شويدي مات نه كړي نوولسوالان به له دندوګوښۀ كړي .
دهلمند دنادعلي ولسوالۍ ولسوال محمدقاسم دبېنوا خبريال ته وويل : زه چي داوس وخپلي ولسوالي ته ولاړم نواپين به ماتوم داپه داسي حال كښې ده چي دميزان ياتلې پراته ويشتمه هم دكابينې يوشميروزيرانوله كروندګروڅخه غوښتي وه چي پخپلوكروندوكښې بايداپين ونه كري .
هلمند يودافغانستان دهغوولايتونوڅخه دي چيري چي ډېركوكناركرل كيږي .
 
  ",د هلمند والي د ترياکو د له منځه وړلو هوډ کړی دی
39,حقمل,"
					    					    افغان ولس مشر حامد کرزى پرون شپه د اوو بجو په شاوخوا کې  خپل پلرني ولايت کندهار ته په يو ناڅاپى سفر  رسيدلى دى . دده سره په دغه سفر کې د پوهنې وزير  هم ملګرى دى . حامد کرزى به په دغه سفر کې  د
کندهار، زابل ،ارزګان،نيمروز اوهلمند ولايت د دولتى چارواکو ،يو شمير  قومى مشرانو او مخورو او د راتلونکى ولسى جرګې او ولايتى شوراګانو له انتخاب شويو غړو سره وګوري . دسفر  موخه په دغو ولايتونو کې د امنيت او دنيشه يى توکو دکرکيلى د مخنيوى په هکله
خبرې او ارزونى  بلل شوى دى . ",افغان ولس مشر خپل پلرنى ولايت  ته رسيدلى دى .
40,حقمل,"
					    					    د ډاياګ يا د غير مسولو کسانو څخه دغيرقانونى وسلو دراټولولو  دلړى  په ترځ کې چې پنځه مياشتې وړاندې په افغانستان کې  پيل شوى  تراوسه يويشت زره وسلې  دغيرمسولو کسانو څخه راټولې شوى دى .ددفاع وزارت مرستيال جنرال محب الله  پرون په يوه خبرى غونډه کې خبريالانو ته وويل هرڅوک چې ددولت په ادارو کې کار کوى او پخوانۍ وسلى ورسره پاتې وى بايد دولت  ته يې وسپاري .  دډاياګ يو چارواکى  جنرال فراهى وويل د ټاکنو په بهير کې يوازى له ١٤٠ تنو کانديدانو څخه 
څلور زره ميله وسله راټوله شوې ده او همداشان  ددولت ٩ تنو قوامندانانو په خپله خوښه دغه کميسيون ته وسله سپارلې ده . ده وويل دا يو ملى پروګرام دى او په ټول هېواد کې په يو ښان پلى کيږى .ده دا هم وويل چې په دولت کې تر پنځوسو تنو قوماندانان او لوړپوړى چارواکى شته چې وسله لري  او په ولاياتو نو کې هم يو شمير دولتى کسان په ګوته شوى دى  چې غير مسول دى  هم وسلې لري او هم وسله وال ګروپونه لري .دغه ډلې د امنيت او دنيشه يى توکو دقاچاق د مخنيوى په برخه کې لو ګواښ دى  او دسيمى اوسيدونکى ورڅخه په عذاب او تکليف دى  ،په خپل سر ماليات ټولوى . دډاياگ پروګرام چارواکى وايى دوى نه پوهيږى  چې په ټول هېواد کې به څومره وسلې وى .دغه پروګرام د دولت ديو شمير وزارتونو  ،ملګرو ملتونو ، بې وسلې کولو د کميسيون  دچاپان او يو شمير نورو هېوادونو په مرسته پر مخ بيول کيږى . دغه پروګرام په دريو پړاونو کې پلىکيږى ،په خپله خو ښه د وسلې سپارل،د خبرو له لارې  او په پاى کې د قانون  له مخې په زور له غير مسولو وسله والو  کسانو  څخه وسله ټوليږي .					    ",په دولت  کې يو شمير کسان غيرقانونى وسلې لري .
41,حقمل,"
					    					    د افغانستان له پاره د امريکا د امنيتى  همکارۍ مشر تورن جنرال  جان برينن  پرون د يوې خبري غوڼدې له لارې  د افغانو پوليسو د ادارى ،
تشکيلاتى  اصلاحاتو او ريفورم په برخه کې  دملياردونو الرونو دمرستې ژمنه وکړه چې د هېواد په کچه د اوو سيمه ايزو قوماندانيو ، لوژيستکې ،روزنيزو مرکزونو په جوړولو او نورو اړينو برخو کې  به ، په راتلونکو کلونو کې ولګوي  ، چې له دې سره ىبه  دپوليسو په مياشتنۍ تنخواوو کې
هم زياتوالى راشي . ويل کيږى چې تر اوسه پورې څه کم ٥٠ زره کسان  پوليس  او ٣٠ زره  دملى اردو سرتيرى تر  لومړنيو روزنو لاندې راغلى دى .					    ",دافغان پوليسو سره د امريکا دپراخو مرستو ژمنه .
42,حقمل,"
					    					    د ننګرهار ولايت په مرکز جلال اباد کې پرون  نوى دارالمعلمين چې  د ١٩٠ زرو ډالرو په لگښت  دچاپان هېواد په مالى مرسته او ديونسف او د افغانستان د پوهنى وزارت په همکارى جوړ شوى دى  د يو لړ رسمى مراسم په ترځ کې پرانيستل شو . دا پنځم دارلمعلمين  دى ،چې په هېواد کى جوړيږي . له دې نه وړاندې  په  هلمند ، سمنګان ،لغمان او تخار کې هم ورته نوى دارلمعلمينونه  جوړ شوى دى  . ټاکل شوې ده چې د ٢٠٠٥ کال ترپايه پورې  د کندز ، جوزجان ،کندهار او کنړپه ولايتونو کې هم جوړ شى . ",په ننګرهار کې نوى دارالمعلمين پرانيستل شو .
43,حقمل,"
					    					    د جرمنى د بهرنيو چارو وزارت منلې ده چى يوه المانى ښځه په عراق کې ورکه شوى ده او يو ټيم ته دنده سپارل شوې تر څو په دې هکله پلټنه وکړى . دغه جرمنى ښځه د جمعې په ورځ  د موټر له چلونکى سره يو ځاى ورکه شوې ده .					    ",يوه جرمنى ښځه په عراق کې ورکه شوې ده .
44,حقمل,"
					    					    په افغانستان کې د چاپان سفير د هغه دوو پروتوکولونو له مخې چې پرون يې دبهرنيو چارو له وزير داکتر عبدالله سر ه لاسيلک کړل وويل
چاپان به ١١ ميليون ډالره د بلخ ولايت د مرکز د مزارشريف د ښار د داخلى سړکونو دجوړولو او ٤٠٠ زره ډالر د ملى موزيم د اثارو د نمايش له پاره د ويترونونو دجوړولو په خاطر  د افغان دولت له اړوندو ادارو سره مرسته کوى . د مزارشريف د ښار د سړکونو دجوړولو کار به  دراتلونکىکال د حمل په مياشت کې پيل شى . ",د چاپان  د ١١ ميليونواو ٤٠٠ زرو ډالرو مرسته 
45,حقمل,"
					    					    هغه څيړندويه علمى سيمنار چې د ارواښاد پوهاند عبدالحى حبيبى د مړينې د شلم تلين په موخه دهېواد ديو شمير پوهانواو استادانو په ګډون
په کابل کې جوړ شوى وو پرون د يو پرکړه ليک په صادريدو سره پاى ته ورسيد .په دغه پريکړه ليک  راغلى چې په کابل کې د يو واټ  او دکندهار کتابتون دپوهاند عبدالحى حبيبى په نوم ونومول شي . په پريکړه ليک راغلى دى چې د سينمار مقالې د اطلاعاتو،فرهنګ او توريزم له خوا چاپ او خپرې شي او دپوهنتونونو دژبو او ادبياتو په  ټولوپوهنځيو  کې د حبيبى پيږندنې مضمون  تدريس شى .همداشان ويل شوى دى چې ددولت له خوا د  د حبيبي شخصي کور د پوهاند حبيبى دڅيړن مرکز دچارو د پرمخ بيولو له پاره رسما پرانيستل شي . په پريکړه ليک د پوهاند حبيبى دژوند ليک او اثارو د خپريد غوښتنه شوې ده . دغه پريکړه ليک ٩ مادې لري . دغه سيمنار چې د يکشنبې په ورځ د افغان ولس مشر په پيام پيل شو د يو شمير پوهانو او استادانو له مقالو ويلو وروسته پرون مازديګر د  يو پريکړه ليک او داطلاعاتو،فرهنګ او توريزم د وزير دوکتور رهين په دغه شعر سره پاى ته ورسيد .
مګو ګذشته رفيقان زدل فراموش اند-- کدام پرده که درنغمه اش نمى جوشد
 ",د پوهاند عبد الحى حبيبي په نوم دواټ نومول .
46,,"
دا  د ستر فرهنګي شخصيت  ارواښاد پوهاند علامه رشاد بابا سره د صديق الله بدر  د مرکو ٢٥٢ مخيزه ټولګه ده، چې تېر کال په همدغه ورځو شپو کې چاپ ته چمتو شوې وه؛ خو د مالي ستونځوله امله چاپ نه شوه٠اوس د هغه د چاپ لپاره عبدالنافع همت د ميوند مجلې مسول چلوونکي مټې نغاړلې،اميد چې ډېر ژر په يوه اوونۍ  په کابل کې چاپ او خپره شي٠ ",د سيمو تاريخي جغرافيه به ډېر ژر چاپ شي٠
47,,"
 د دې ګڼه د ځينو مطالبو سرلیکونه : * د افغان رسالی د خپرونی اووم کال * په ټورنټو کې د نيکمرغه کوچني اختر لمونځ ادا سو. * جوان افغان در مسابقه بین المللی قرائت قرانکریم مقام سوم را حایز گردید. * درنگی بر پروسه دردناک ملت سازی در جوامع قبیلوی ــ امیر عبدالرحمن خان در ترازوی تاریخ  ښاغلي ډاکتر روستار تره کی * نابودی اردوی افغانستان * موزيم شهر شهيد كابل چه وقت بنا خواهد شد؟ * مقدمۀ بر چگونگی تحول تاریخ در خاور زمین * دولسی جرګې د غړو لست * اداى احترام به رزا پاركس نماد جنبش حقوق مدنى امريكا * مرکز تشخیصی تدریسی و تحقیقاتی امراض قلبی افغانستان * نقدی بر شرقیمانه بزرګ * غزني پوهنتون : دغزني د تاريخي اوفرهنګي پرتم اوپيژندګلوۍ نښه - ښاغلي داکتر خالق رشید * د کرزي او ظاهر شاه خوبونه ترخه کيږی ؟ ښاغلي قدرت الله حداد * برتری نظامي امريکا، تفوق سیاسی روس ، تسلط فرهنګی ایران و دسیسه بازی پاکستان – داکتر رحیم عزیز * بوش په جنګ کې ( ۱۷ ) برخه * د ښاغلي حبیب الله مایار سره مرکه * رساله سخن شناسی – ښاغلي ډاکټر سيد خلیل الله هاشمیان * کرزی صیب د اساسی قانون څخه سرغړونه کوی – ښاغلي لاروی * ۱۷۴۷ باز تولد یک کشور کهن * ادبي مرغلرې او نور مطالب ، رپوټونه او مرکې په انګريزی برخه کې  افغان رساله / Afghan Post - ټورنټو - کاناډا  تیلفون ۹۰۸۱ – ۴۷۲ (۹۰۵) فکس ۴۶۸۴ – ۴۷۲ (۹۰۵)  بريښنا لیک  afghanpost@rogers.com  ويب پاڼه www.afghanpost.com 

 ",د افغان رسالې  (۷۸ )  پرله پسې ګڼه له چاپه راووتله .
48,حقمل,"
					    					    د خوست په ولايت کې  ددولت ٢٩ تنه مخالف  سيمه ايزقوماندانان  دملى پخلاينې له ليکې سره يو ځاى شول . دغو قوماندانانو مخکې تر دې د حکمتيار د حزب اسلامى او طالبانو په ليکو کې فعاليت درلود .د خوست والىمعراج الدين پټان  له دولت سره ددوى يو ځاى کيدل د سولى او ارامى په لار کې ګټور ګام وباله اود دوى هرکلى  يې وکړ. ",٢٩ تنه مخالف قوماندانان له دولت سره يو ځاى شول
49,,"
 
تیره ورځ عراق ته دامریکې دمتحده ایالاتو سفیر زلمي خلیلزاد یوې خبري غونډې ته وویل چې ولسمشر بوش ورته دنده سپارلې ترڅو له ایران سره دعراق دامنیت په اړه ډیپلوماتیکې خبرې اترې وکړي.
خو بل لورته دامریکې دبهرنیو چارو وزارت ویاند دخلیلزاد دغه خبرې یوازې له ایران سره دعراق په اړه ځانگړې او ټاکلې وبللې.
امریکا هر ډول ډیپلوماتیکې اړيکې له ایران سره بندې کړي. ",خلیلزاد له ایرانیانو سره دعراق په اړه خبرې کوي.
50,,"
 
دولسمشر کرزي مطبوعاتي دفتر ویلي چې ولسمشر له دوه ورځني سفر وروسته چې کندهار ته تللی وه بیرته کابل ته راستون شو.
ولسمشر په کندهار کې دڅلورو ولایتونو کندهار، هلمند، ارزگان اوزابل ولایتونو له ١٥٠٠تنو مشرانو، ښځو، علماو او سپین ږيرو سره وکتل او دغو استازو ورته په خپلو سیمو کې دکوکنارو د نه کرلو خبره وکړه.
دغه راز ولسمشر دکندهار دانجنو یوه ښوونځي ته ورغی او په ستونزو یې ځان خبر کړ.
له ولسمشر کرزي سره په دې سفر کې امنتي سلاکار زلمی رسول، دپوهنې وزیر قرقین او جاوید لودین هم ملگري وه.   ",ولسمشر کرزی له قندهاره کابل ته راستون شو.
51,,"
 
   دنړیوال مرستندویه ځواک له لورې په خپرې شوې خبر پاڼه کې راغلي چې په افغانستان کې ددغو ځواکونو یو لوی کمپ جولیان چې پکې څلور زره سرتیري میشت دي افغان امنیتي ځواکونو ته وسپارل شو.
دا نظامي کمپ په کابل کې وه چې دکانډایانو پورې یې تړاو درلود او ددغه هیواد دوه زره سرتیري پکې میشت وه.
جولیان لومړی کانډايي سرتیری وه چې افغانستان ته راغلی نو ځکه دغه کمپ هم دده په نوم نومول شوی وه.  ",کانډا پورې اړوند جولیان کمپ نه کانډايي سرتیري ووتل.
52,,"
             
     سیاف           رباني          قانوني          محقیق       شکریه باریکزۍ   ملالۍ جویا   گیلاني
خبرونه وایي چې داتحاد اسلامي پخواني گوند مشر عبدالرب الرسول سیاف ویلي چې دپارلمان ریاست ته به ځان کاندید کړي.
تر استاد سیاف وړاندې محمد یونس قانوني، برهان الدین رباني، حاجي محقیق، شکریه باریکزۍ، ملالۍ جویا او سید اسحق گیلاني هم دپارلمان ریاست ته چمتوالی ښودلی.
تیره ورځ یونس قانوني دشمال گڼ شمیر دپارلمان استازو ته په خپل کور کې وویل چې پدې اړه ورسره مرسته وکړي. 
نوموړي وویل چې له ولسمشر کرزي سره یې پدې اړه خبرې کړي ترڅو دولسي جرگې دمشر په ټاکنه کې هېڅ لاس وهنه ونه کړي او دخیر په غونډۍ کښېني.
دقانوني په وینا ولسمشر ورته ډاډ ورکړی چې دچا ملاتړی ندی.
کتونکي وایي داسې ښکاري لکه دتل په څیر جهادي رهبران لا اوس هم بې اتفاقه دي. ځکه دولسی جرگې ریاست ته څو تنو جهادي رهبرانو ځانونه نومولي. داسې ښکارې چې ونه توانیږي دپارلمان ریاست وگټي.
 
  ",استاد سیاف دپارلمان ریاست ته ځان ونوماوه.
53,حقمل,"
					    					    د زابل ولايت چارواکو منلې ده ،چې تيره شپه ددولسو بجو په شاوخوا کې قلات ته څيرمه د کاکړانو په سيمه کې د يوې ډلې غلو له خوا کابل - کندهار سړک  دترافيکو پر مخ بند شوى وو او غلو غوښتل چې له مسافرينو او د ګاډو له سپرليو څخه  مالونه او پيسې لوټ کړى .
د زابل ولايت وياند ويلى دى ،چې پوليسوپه خپل وخت سيمې ته ځانونه ورسول  او وروسته  يې اته تنه غله په يو کلى کې  دپلټنې په ترځ کې ونيول  . له نيول شويو کسانو څخه پلټنې روانى دى .همداشان د پکتيکا په ولايت کې هم پوليسو  شپږ تنه وسله وال غله نيولى دى . دغو کسانو د پوليسو جامى په ځانو کې درلودې .					    ",په زابل او پکتيکا کې وسله وال غله نيول شو ى دى .
54,حقمل,"
					    					    د غزنى د سرروضې اوسيدونکو نن  غرمه  د يو لاريون په ترځ کې په غزنى کې د امنيتى  چارواکو اوکارکونکو پر کړنو نيوکې وکړې  او له ولس مشر کرزى  او کورنيو چارو  وزارت له چارواکو څخه يې وغوشتل چې دامنيتى چارو د خپل سريو مخه دې ونيسي .
دغه لاريون ددغه سيمې د يو اوسيدونکو د وژنې  له  پېښې وروسته رامنځ شو ، چې تيره شپه ديو شميرغلو له خوا په سرروضه کې ووژل شو .
لارويانو ويل چې دغلو ډله پوليسواو امنيتى چارواکو پيږندلى ولې د نيولو لپاره يې اقدام نه کوى ، ځکه له دوى سره اړيکې لري . ",په غزني کې يو لاريون شوى دى .
55,حقمل,"
					    					    يوې وسله والې ډلې د عراق په شمال کې په يو کوچنى بس موټر باندې د يوبريد  په ترځ کې ٩ تنه وژلى او ٢ تنه يې ټپيان کړى دى .ويل کيږى وژل شوى او ټپيان شوى کسان د يوفارم کارکونکى وو.
 ",وسله والو په عراق کې ٩ تنه وژلى دى  .
56,هدايت الله هدايت - استراليا,"
هدايت الله هدايت - استراليا
نن  ترهګر ي او د دې شومي پديدې سره د جګړې او مبارزې جريان د نړېوال  سياسي او ټولنيز ژوند په  ډګر کې د يوې ډېري پېچلي او د ورځي په ډېري حادي موضوع باندي بدله سوې ده  .  په نړۍ کې د ترهګر ۍ شبحه لکه د سړې جګړې په څېر زموږ د نړۍ راتلونکې ډېره مشوشه کړې او د سبا دپاره اميدونه  يې د مينځه وړلو د ګواښ سره مخامخ کړي دي  . د سپټامبر د يولسمي ترهګر ي سهمناکې پېښي نه راوروسته نن دغه پروسه داسي شرائطو ته ننوتې ده  چې بشري ټولنه يې په هره شېبه کې و يوې بلي هولناکي پېښي ته په انتظار کې پرې ايښې ده . نن چې د نړۍ ټول  اطلاعاتي او خبري رسنۍ په خاص ډول راډيو او ټلويزيون چې د شتمنو ميليارډرانو په واک کې کښېوتي دي او د نړۍ ټوله  فکري ماحول يې په واک کې راوستی دی ، اوس ترهګر ۍ ته داشاني بڼه ور کوي چې ګواکې د دوی په وينا يوازي  هغه وخت  به پاې ته رسيږي چې هغوی دي پرټوله جهان لاس تير اوهغه دي  خپله کړي .
 هغه پراخه  په ظاهره  مبهمه  او پېچلې استراتيژي چې نن د امريکا او انګليس لخوا  د ترهګر ۍ سره د مبارزې تر نامه لاندي پرمخ بېول کيږي او د نړۍ په ګوټ ګوټ کې د امريکايې او ناټويې  پوځې اډو د غزېدو او ځاي پر ځاي کېدو لړۍ يې روانه ساتلې ده، آيا دغه  بېساري پوځي پراختيا ، په رشتيا هم د يوه ترهګر  عمل د مخنيوی دپاره تر سره کيږي  اوکه د دغي پروسې تر شا نور ډېر څه پټ دي؟  د نړۍ ډېر خلګ اوس د ځانه سره دا پوښتنه  کوي چې  دامريکا اداره چې  د ترهګر ۍ سره د جګړې په بهانه په دومره شدت او وحشت سره عمل کوي او هر ځاي ﻻس او پښې غزوي آيا د هغوی نه په دې جګړه کې د کلاوې سر ورک سوی دی ! او که ددې جګړې لوری په  لوی لاس  غواړي ونورو ترهګرو کړو ته برابر او دا لوری بيا د ولسونو و   ځپلو ته  هوارکړي؟
د ترهګر (  ټروريزم)  پر پېژندنه  باندي  خواوس هم لوی بحث روان  او ددې ناوړه مقولې  پرسر باندي د   تفاهم  و رسيدلو ته ﻻ اوس هم  يو لوي واټن پروت دی . خو هېوادونه، ولسونه او د بېلابېلو افکارو خاوندان او د نن ورځي ټوله  هغه ښکېل ځواکونه چې د زور اوبه يې پر لوړه رواني دي  و ترهګر ۍ ته او د خپلو  او د نورو و ترهګرواعمالو ته بېلابېل توجيهات ورکوي او د خپلي خوښې  شجرې  ورته جوړَوي .  ددې سره سره دا خبره هم تل سوېده او اوس هم کيږي  چې  ترهګر خو ټ ترهګر نه دي زيږېدلي بلکه هغوی د مختلفو ټولنيزو ناخوالو او بې عدالتيو په نتيجه کې و دې ﻻري ته  راکش سوي دي، راکشيږي اويا داچې زياتره يې  پخپله دهمدې مغرورو او حريصو دولتونو لخوا چې  په نورو هېوادو کې د خپلو  ګټو دلاسته راوړلو او ساتلو   دپاره  چې و ترهګر اعمالو ته  يې ضرورت لاره، ﻻ پخوا يې  داشاني ترهګري  ډلي  په خپلو مالي او پوځي مرستو روزلي او داسي اعمالو ته   يې هڅولي وه .   هغه  وخت   دې ډلو ته  ټروريستان نه   بلکه نور ډېر وتلي نومونه ورکول کېدله  . دشوروي اتحاد د شلېدو نه وروسته لوېديځه نړۍ خاصتاً امريکا د خپلو زړو يارانو ( اسلامي بنسټپالو) څخه   په ګيلو او ګذاريو پيل وکړ. هغوی چې د ""پرون آزادي بخښونکي جنګيالان""  اويا    "" سرښندونکي مجاهدين"" بلل کېدل نن په نړيوال ډګر کې د ترهګر ډلو دمخکښانو په نامه شهرت و موند او د هغوی موجوديت و نړيوالي سولي ته يو بالقوه خطره و ګڼل سو!
 
 
دبلي خوا کله چې نن بيا په ميليونونو انسانان  د همدغه متمدنه نړۍ په د ننه کې و واټونو او بازارونو ته راوزي او دنړۍ داوسنۍ غير عادلانه نړيوال اقتصادي او تجارتي سيسټم چې د سرمايې و پړسوب او د فقر و ژورتوب ته ﻻره غزوي، د هغوی  پر ضد راپورته کيږي او د پردې تر شا شيطاني نيتونه لوڅوي،  نوي ﻻري پرانيزي، پخواني فکري او مکتبي تناوونه شلوي، نړيوال اقتصاد ته انساني او عادﻻنه چلينجونه ورکوي .  او هغه کسان چې بيا بر الا  د  امريکا ، اسرائيل او انګليس او نورو هېوادو پر کړو او ظلموباندي   خپل  ځيګرونه څيري  او سرونه ټکوي ، خپله شديده سياسي کرکه بيانوي او  خپل نفرت په خپلې ځان وژني سره تمثيلوي ، په رشتيا داد کومو ستونزو او ژور ټولنيز انساني خروښ  ښکارندويه ده؟  دا د کومو رېښه داره او ژورو ټولنيزو ستونزو ،  بې عدالتيو او تيريو  د غميزو نه خبري کوي  کوم چې بشري  عواطف يې داسي زخمي سوي دی .  آيا دغه ولسي او پرګنيزه خښم به په راتلونکي کې لا نور هم و ورته  نورو  داسي  اعمالوته ﻻره نه پرا نيزي  چې پايلې به يې لا مخکي تر مخکي د ډېري اندېښني وړ وي ، درست لکه هغه څه چې په دې نيژدې اوونيو کې په فرانسه او د هغه په ځينو نورو ګاونډو هېوادوکې پېښ سوه او دبېنوايانو   خښم  د  ټولنيزه نا انډوليو، د تبعيض او تعصب قربانيان و بازارو او کوڅو  ته  را وه وتله او ډېر څه يې  د اور په لمبو کې لولپه کړل . 
 
برژينسکي د جيمي کارټر د جمهوري رياست ددورې د امريکا د ملي امنيت مشاور  په هغه مقاله کې چې ""د امريکا د مصيبت""  تر عنوان لاندي يې په لاټايم کې خپره کړېده وايې چې : « و امريکا ته بايد  د ډېري خواشينۍ ځاي  وي چې داروپا، ختيځي آسيا او ﻻتيني امريکا  هغه هېوادونه چې معمولاً د امريکا ددوستانو په کتار کې وه اوس د امريکا د سياست  په منتقدانو بدليږي او غلي شاني د سيمه ائيزو اتحاديو د جوړولو ﻻري چاري لټوي . د امريکا د سياست څخه دا ډول  بېګانګي کېداې سي چې و امريکا ته په يوه  دائمي تهديدونکی  حقيقت بدل سي  »  امريکا اوس په خپل  غرور اود نورو هېوادنو په چارو کې خپله بربنډه لاسوهنه تر هغه ځايه پر مخ بېولې ده چې نور نو ددې هېوادو د پاره د خپلواکۍ او ملي حاکميت مفاهيم پرکاغذ باندي د  بې معني تورو په څېر پاتي سوی دي. امريکا په لوی ﻻس  پر هغه ﻻر روان دی چې د غالبوزو په شيګَر ګينيو کې  خاشې  نه  بلکه وسله والي لاسوهني وهي  او هغه ته ان حقوقي او قانوني شجرې هم  ورکوي خو هرکله چې بياو چيچل سي  نو  دنيا پر دابله خوا را اوړي او د ترهګر او د ترهګر وسره دجګړې نارې سورې  او هنګامې راپورته کوي . آيا کېداي سي داشاني دوه مخيزه او فريب کارانه چلند، دمتمدني ټولني د جوړېدو معيارونه و ګڼل سي ؟  
 
د ترهګرۍ هغه  پېښې  چې په نيويارک، لندن، شرم الشيخ، بالي، هسپانيه، اردن او د نړۍ په نورو ځايونو کې تر سره سوې او د زرګونو بېګناهو انسانانو د مرګ ژوبلي باعث وګرځېدلې، بې له شکه  ستر جنايت ګڼل کيږي .  دا ډول وژني او د بېګناه انسانانو په داشاني  زوروني او شکنجو لاس پوري کول هيڅ راز بشري، سياسي او مذهبي توجيهات نه مني او هيچا ته نښايې چې  داډول جناياتونه  چې ملکې  بني آدمان ځپي، هغه ته ښه ووايې . خو آيا دغه پېچلې مسئله او ددې قبيح کار محکوميت  د يوې شپُږي په خاطر و ټوله پوستين ته د اور په اچولو سره حلېدلاې سي!. آيا دغه اوسنی کمپاين چې امريکايانو او انګريزانو تر لاس لاندي نيولی او ډېر هغه ته په ډاګه دولتي ټروريزم هم وايې ، ددې ﻻنجې دبنيادي حل سره مرسته کولاې سي؟ ولسونه  خوپه دې باور دي چې هغه څه چې په نوموړي ځايونو او يا په عراق، فلسطين ، افغانستان، اونورو عربي او افريقايې هېوادنو کې تيرېږي هغه ډېرې پېچلي او بېخکي  رېښې لري . د بشريت  ټوله مترقي او متمدنه هېوادونه او ټولني خو په ډاګه داخبره کوي چې مخکې تر دې چې دا جګړه ائيږه  موډرنه  وسلوال د مرګ ماشين دي پر ولسونو او هېوادونو را مات  سي په کار ده د دې ټروريستي کړو دريښو دپيداکولو او له مينځه وړلو ﻻري چاري ولټول سي  او عملي او مسؤلانه بشري هڅي دي تر لاس لاندي و نيول سي !
 
کله چې  ترهګري  لړۍ خپل ځان و لندن ته ورساوه ، او دا ښکلي اروپائي ښار يې و لړزاوه او درنه مرګ ژوبله يې رامينخته کړه  نو په دا سبايې دانګلستان يو مشهور ليکوال رابرت فيسک د ګارډين په ور ځپاڼه کې وليکل : « کله چې موږ په عراق کې په ډله ائيزه توګه   وژني کوو نو څرنګه بايد دا  تمه ولرو چې هغوی دي په موږ پسې  پل راوانخلي »  همدارنګه يو بل ليکوال جورج ګالاوي ليکي چې « د عراق جګړه يوه غير شرعي جګړه ده کوم چې ددروغو پر بنياد تر سره سوه او دا پخپله يو ډول دولتي ترهګر ي ده . خو  فرق يې يوازي په دې کې دی چې ددې جګړې امر دهغه چا لخوا   صادر سو چې ښکلې درېشي يې اغوستې او نيکټايې ئې تړلې وه او  هغه  بل   بيا د  بن ﻻدن لخوا وه  چې  قبا او عبا يې په ځان کې او  د توري بوري  په سيمه کې اوسېدی  » . 
 
په هر حالت کې ترهګر ي د انساني آرمانه سره بېګانه  او يوه شومه پديده ده  دغه کار که د دولتونو لخوا تر سره سي او که د افرادو لخوا، نړيواله کرکه را پاروي . نن په ټوله نړۍ کې اوس  ټوله په دې باور دي چې هغه سياست چې د امريکا او انګلستان  لخوا د مينځني ختيځ په سيمه کې پر مخ بېول کيږي هغه  پخپل ذات کې د کرکې او غوسې زېږنده ده اود ولسي  پاڅون  او مقاومت باعث ګرځې  . د مثال په توګه د۵۷کلو راهيسي  د فلسطين خلک د اسرائيلو لخوا پخپله خاوره کې قتل عاميږي خو امريکا سترګي ورباندي پټوي . اسرائيل دفلسطينيانو خاوره غصب کړېده د هغوی پر ملي او تاريخي مقاومت باندي  ايف شپاړس را الوزوي او بېګناه خلګ يې وژل کيږي . ددې هېواد پوځونو  تر پرونه  پوري  په لبَړ کې د فلسطيني ماشومانو د ډَبرو د ويشتلو ځواب  د زرهپوشه ټانکونو په مرميو ورکاوه او دهمدې ماشومانو پر کورونو يې بولډوزران را سمََوَ ل، خو دسپيني ماڼۍ او متمدني نړۍ مخکښانو  هغوی يا  ترهګر او يا هم دمتمدني او ډيموکراټيکي  نړۍ دښمنان بلل او ددغو ماشومانو وطني مينه يې په وينو کي لژنده کوله او ان  دغه عمل ته يې  لا هم زړه دی چې د ټروريزم سره د مبارزې عنوان ورکړي .
 
امريکا او انګرېزی واکمنانو دعراق غوندي بډاې اومستقل هېواد باندي د ډله ايزه وسلو د درلودلو په تور دنړيوالو په سترګو ګې خاوري واچولې، خپل زوريې وکاره وه  او ددې هېواد نه يې دادی د  وحشت او بزکشۍ ميدان جوړکړ.  په خپلواورغورځونکوبمو او بمباريو يې  دغه هېواد د خاورو خاکه کړ، ددوی د يرغل پر ضد ددې هېواد د مقاومت او دملي پاڅون خوځښت  يې د ټروريزم سره دمبارزې په نامه په وينو کې و لمباوه ، نفتي شريانونه  يې و ځانته کش کړل او خلګ يې په دې يا هغه نامه په خپلو کې سره واچول او ﻻ معلومه نده چې نور څه به کيږي، خو د نړېوالو نه غواړي چې هغه دي په سيمه کې دخپلي  متمدني او ډيموکراټيکې ټولني د  سمبول په څيرو ګڼي کنه نود ټروريستانو او ياغياتو په نامه به يې و ځپي  .
 
 دعراق په اړه د دې هېواد د بشري حقوقو د ريئس له قوله  ويل کيږي چې  د عراق د جګړې د پيل نه بيا تراوسه پوري د ۱۳۰ زرو نه زيات کسان وژل سوي دي چې تر نيمايې زيات يې ښځي او ماشومان دي . "" ګری يانګ"" دګارډين د سږکال د جوﻻي  په يولسمه ګڼه کې ليکې چې « موږ نه غواړو خښم، کرکه اوغضب دي يوازي د خپل ځان حق و بولو، زموږ وينه په هيڅ صورت د عراقيانو او افغانانو تر وينو ډېره نده سره.»  هغه زياتوي چې « بلير دلندن په حمله کې د پنځوسو تنو د مرګ او د اووسوو انګليسي ټپيانو مسئول ندی بلکه دا جهادي ترهګر وه چې په داسي  قبيح کار يې  ﻻس پوري کړ  او ګنهکاره  بلل کيږي. خو بلير بېله شکه  د يو لکو عراقي انسانانو د وژني مسؤل دی چې په هغه هېواد کې وژل سوي دي .»  دامريکا او انګليس پوځونو د عراق داشغال د هماغه سبا نه،  خپله ريښتنې "" آزادي او ډيموکراسي"" و خلگو ته وښودله. هغوی په زرهاو عراقيان  ونيول او زندانونو ته يې واچول او تر ډېرو شديدو  شکنجو لاندي يې راوستل . ښځي، نجوني او ان د هغوي اولادونه يې نه يوازي شکنجه کړل بلکه  ډله ايزه جنسي تيری يې ور باندي وکړ . امريکا د ګوانتانامو، ابوغريب او د بګرام په زندانو کې هغسي  کارنامې تر سره او په تاريخ کې يې پرېښودلې چې د بشريت پرلمن باندي به د همېش دپاره يو تور  داغ وي او  تل  به  ور باندي  وشرمېږي، خو د سپيني ماڼۍ واکداران، هغوی ته د ډيموکراټيک او بشري  ټولني د جوړېدو او د ټروريزم سره د جګړې او دخپلو دښمنانو د له مينځه وړلو په ﻻره کې خپل  لومړني متمدنه  ګامونه بولي!
 
نن د ترهګر ۍسره د جګړې په نامه  د آزادی او امنيت په مابين کې هغه توازن  چې د ډيموکراسۍ لومړنۍ خښته ده د ستر  ګواښ  او تهديدسره مخامخ کيږي . دغه دوه منل سوي اصلونه هر يو  تر بل جاريږي . په واقعيت کې دا آزادي ده چې دامنيت د ټينګولو په خاطرتر پښو ﻻندي کيږي .  امريکا  د بن ﻻدن سره د مرستي نه وروسته کله چې هغه ته يې اړتيا درلودله، اوس هغه په پوره امنيت  سره په خپلو غارو کې ناست دی، خو بېګناه انسانان په هر ځاي کې خپل امنيت د لاسه ورکوي  او تر بمباريولاندي راځي .
 
اوس خو تقريباً د يوه سره پر دې خبري باندي هم نظره  دي چې د ترهګر ۍسره جګړه داسي جګړه نه ده چې  درا وتلي ټانکو په مقابل کې دي يو هېواد  هم خپل ټانکونه  د ښار وواټونو ته را وباسي او  F16او B52 دو طيارې دي ور باندي لمبر کړي . داجګړه  ډېره پېچلې او بې جبهې جګړه ده .دا جګړه د خپل  هدف په ورکه ولو او نه پېژندلو سره بېګناه انسانان قربانۍ ته راکشوي ،  دا د انسان دژوند او د هغه د ټولو بنيادي ارزښتونو او حقوقو پر ضديوه چټله او غير انسانی جګړه ده. هغه ارزښتونه چې ددوهمي نړيوالي جګړې نه وروسته تر ﻻسه   سوې او د بېلابېلو ملتونو ، قومونو د بېلابېلو دينونو، مذهبونو او فرهنګونو سره په ګډه د يوه بل سره يې د سوله ايزه ژوند ضمانت کاوه ، هغه ارزښتونه  چې د قانون په مقابل کې د برابرۍ د يوه اوبل تحمل يې کاوه  او دکړکېچونو حالاتو په حل کې يې د ديالوګ او مفاهمې سوله ايزه چلند يې مانه او دغه مبارزه يې د سوله ايزو لارو او ا صولو پر مبنا پر مخ بېول کېدله ، اوس ولي داټولو ﻻسته راوړونو بل شاني رنګ واخيست او د  ترهګر ۍسره د نامعلومه جګړې په نامه  په نړۍ واله بدګمانۍ واوښتله ؟  څه پېښ سوه چې ټوله هغه  پخواني دوستان نن ترهګر سوه!
 
ترهګر خو په ټولو اديانو کې همېشه يو بنسټپاله او سخت دريزه  ميکروسکوپي اقليت وو او اوس هم دی چې هغه هم  د نورو هېوادو  دﻻس محصول دی او اصلاً دا همدوی وه چې د خپلو اهدافو د تحقق د پاره  يې جوړ کړ ل ، و يې وپړسول او نن يې دادی پخپله و ځانته بلا و ګرځوله!. نن څه پېښ سوه چې دنړۍ ځبر ځواکونه د زوراوزر خاوندان او س ځانته دا حق ورکوي چې د ترهګر ۍد ځپلو  پاره د انسانانو هغه لومړنی حقوق چې  دپېړيو په اوږدو کې يې د ولسونو دککريو په بيه ترلاسه کړي او هغوی هم منلي وه اوس  همدغه  نړيواله موازين تر پښو لاندي کوي او هغه په خپل زور سره بيرته اخلي .او يکړه ډيکټاټوري  پر ټوله نړۍ باندي حاکموي. د عفوي د نړيوال سازمان رئيسي تير کال په خپل کلني راپور کې د بشري حقونو په هکله ويلي وه چې دغه سازمان ، دنړيوال ټروريزم سره په مبارزه او د امنيت په راوستلو کې د امريکا سياستونه   د هرډول اصولو نه ليري بولي  . هغې ويلي وه چې په  هر زمان او هر مکان کې دزيات  قدرت نه  استفاده په نړۍ کې و آزادۍ او عدالت ته جبران نه منونکي ضررونه رسولي دي او نړۍ يې په يوه نا امنه او ډېره خطر ناکه ځاي باندي اړولې ده . د امنيت دټېنګولو دپاره د امريکا داشاني سياست د هر ډول راتلونکې نه لېري ښکاري  .
 
 
 
نن و ټولي نړۍ ته جوته سوېده  چې د ترهګرۍ رېښې د فقر، ظلم، بې عدالتۍ، ټولنيزي ناانډولۍ او تجاوز په وجود کې بايد ولټول سي . ترهګري د هيڅ دين، مذهب او مکتب سره ماهوي اړيکه نلري .  د نړۍ عامه افکار  اوس  په دې باور  دي چې   د ترهګر ۍ سره  په جګړه کې دغه اوسني روان تلاښونو ماتي خوړلې ده .امريکا چې د ترهګر ۍسره د جګړې تر بهانې ﻻندي هر څه ته ﻻس اچوي اوخپل  پلانونه عملي کوي په دغه جګړه کې  دکلاوې سر  ځيني ورک سوی او  بشري ټولنه  د يوې پراخي غميزي خواته بيايې  . نن د نړۍ عاجلي غوښتني او د نړيوال سياست ډراما ټيکه پرمختياوي و داسي يوه حالت  ته رارسېدلي دي چې دا حالت نه په جګړې او تجاوز سره بلکه د  يوه نوي الګو او تفکر و تحقق ته  اړتيا لري، داسي الګو  چې  د ولسونو د سياسي ژوند په عرصه کې د نړۍ د دموکراتيکو اړيکو او غوښتونو په   ټينګولو کې مرسته وکړي او  نړيواله ټولنه د خپل ځانګړو ملي، ټولنيزو او اخلاقي ارزښتونو په  ساتلو سره د دموکراسۍ او  ټولنيز عدالت په تأمين کې  و يوه داسي  نوي جوړښت  خوا ته رهي کړي چې د انسانانو کتلوي ښېرازه او عدالت پکښې تأمين  سوی وي  .
 
د زمانې تاريخ  چې د پېړيو په وهلو سره يې زموږ و دَور ته ځان رارسولی دی  لکه د ډېرو څه  تکرار چې وليدل سوه  نو په يوېشتمه پيړۍ کې به هم، ولسونه و دغه نوي نسل  ته به بيا د دې خبري تکرارورښيئ    چې د نړۍ د ظالمو او حريصوواکدارانو او د هغوی د همفکره ﻻرويانو عمر چې  غواړي د نړۍ پر هېوادونو او دهغوی پر بېوزله ولسونو دي خپل د زور فرمان و چلوي او دهغوی شتمنۍ دي تالان  او د هغوی د خپلواکي او ملي حاکميت  او د بشري حقونوا صول او موازين  دي نقض  او د هغوی  دملي مقاومت  جذبات دي   په خپله ګټه  تر پښو ﻻندي کړي، نو  هغه وخت به  هم را رسېدونکی وي  چې ددې ولسونو د يووالي چيغه، د هغوی د دموکراټيک، سوله ائيزه او عادلانه پيوستون له برکته به  د  جګړې پر ضد جګړه کې به  په نړيواله  کمپاين کې به  حتماً د هغوی زوال هم ويني . دا خبره به  هم  ورسره يو ځاي سپينه کيږي چې وائې «که ولسونه داسي اراده وکړي چې  دا ژوند د هغوی ژوند دی نو دهغوی په وړاندي  به سرنوشت هم د تسليمۍ نه بغير بله چاره و نلري ». يوازي  هغه و خت به وي چې نه به  تيری وي او نه به  هم  ترهګر  ( ټروريزم) !
 
 د نوامبر ۳۰ مه  ۲۰۰۵
  ",د ترهګر ۍ سره جګړه او د کلاوې سر !
57,,"
ع نورزی - هلمند
تيره شپه هغه مهال يوقاچاقبرووژل شوكله چي دهلمند په نادعلي ولسوالي كښې دپوليسودګزمې سره مخ شو دهلمند امنيه قومندان مل پاسوال عبدالرحمن صابرنن دبېنواخبريال ته وويل : تيره شپه دقاچاق وړونكوڅوموټرونه چي قاچاقبرهم ورسره وه زموږدامنيتي ګزمې دمسئولينوسره مخ شو چي په ترڅ كښې نښته پيل شوه ترڅه وخت نېښتي وروسته يوقاچاقبرووژل شو اويوشميروسلې اويوموټرئې زموږدامنيتي ځواكونوپه لاس ورغلل اونورقاچاق وړونكي وتښتيدل .
داپه داسي حال كي ده چي دوې اونې مخكې  هم دهلمند په ګرشك ولسوالې كښې يوقاچاق وړونكي په نښته كي وژل شوي وو  ",په هلمند كښې يوتن قاچاق وړونکی ووژل شو 
58,حقمل,"
					    					    د پکتيکا ولايت د اورګون په سيمه کې د ملى اردو  مرکز د دولت دمخالفانو دتوغنديو تر بريد لاندې راغلى دى  چې په کې يو تن مړ او دوه تنه ټپيان شوى دى . دولتې چارواکو منلې چې په دغه مرکز لس توغندى ويشتل شو دى . ",په پکتيکا کې  د ملى اردو مرکز تربريد  لاندراغلى 
59,حقمل,"
					    					    افغان پوليسو منلې ده  چې په لوګر کې يې لس تنه شکمن مخالفين نيولى دى . د کورنيو چارو وزارت يو چارواکى وويل له دغو کسانو څخه يو شمير تبليغاتى پاڼې،کسټونه او اسلحه لاس ته راغلې او  شک پيداکوى چې دغه کسانو د لوګر په وروستيو ناراميو کې  لاس درلود. د ده پر وينا له دغو کسانو څخه پوښتنې روانى دى . ",په لوګر کې لس تنه شکمن مخالفين نيول شوى .
60,حقمل,"
					    					    افغان وتلې ميرمن او دافغانستان د راتلونکې ولسى جرګې غړى شکريه
بارکزى  د بريتانيا د ګارديس په ښار کې د ښځو د يو نړيوال سيمنار له ګدون وروسته د کابل په لور روانه شوه .
افغان ميرمنې ددغه سيمنار او د افغاني ښځو په استازيتو په دغه سيمنار کې دخپل ګډون په هکله وويل : دغه  سيمنار د  سياسي ښځو تر عنوان لاندى د نړۍ د ٢٧ هېوادونو د ٢٣ښځو په گدون  د يوې اونۍ لپاره د بريتانيا د ګارديس په ښار کې جوړ شوى وو .په سيمنار کې دنړى د څه کم اتومختلفو دينواستازو ميرمنوپه اړوندو هېوادونو کې د ښځو د سياسي ژوند،فعاليتونواو ستونزو په هکله خپلې تجربى له يو بل سره شريکې کړى ،چې واقعا زما لپاره دغه سيمنار ډير ګټور وو او ما دافغان ميرمنو او ښځود ژوند ،ستوزو ، سياسى خوځښت  او په افغانى ټولنه کې د افغانى ښځو د رول په هکله په دغه سيمنار کې د ويلو ډير څه وړاندې کړل چې د سيمنار دګډونکو د هرکلى وړ وګرزيدل .
 ",د ښځو په نړيوال سيمنار کې د افغان ميرمنې ګډون
61,,"
 
نن په افغانستان کې هم دایډز دنړیوالې ورځې په مناسبت غونډې دروغتیا په وزارت کې جوړې شوې.
دروغتیا وزارت وایي چې تر سږ کاله په دقیق ډول د ٤٨ په ایډز اخته ناروغانو خبرتیا لري خو وړاندې اټکل کوي چې گوندې څوارلس سوه تنه پرې ککړ وي. ",په افغانستان کې ٤٨ ایډز ککړي شته.
62,,"
					    					     
 
  



 
افغان وتلې ميرمن او دافغانستان د راتلونکې ولسى جرګې غړى شکريه بارکزى د بريتانيا د ګارديس په ښار کې د ښځو د يو نړيوال سيمنار له ګدون وروسته د کابل په لور روانه شوه . افغان ميرمنې ددغه سيمنار او د افغاني ښځو په استازيتو په دغه سيمنار کې دخپل ګډون په هکله وويل : دغه سيمنار د سياسي ښځو تر عنوان لاندى د نړۍ د ٢٧ هېوادونو د ٢٣ښځو په گدون د يوې اونۍ لپاره د بريتانيا د ګارديس په ښار کې جوړ شوى وو .په سيمنار کې دنړى د څه کم اتومختلفو دينواستازو ميرمنوپه اړوندو هېوادونو کې د ښځو د سياسي ژوند،فعاليتونواو ستونزو په هکله خپلې تجربى له يو بل سره شريکې کړى ،چې واقعا زما لپاره دغه سيمنار ډير ګټور وو او ما دافغان ميرمنو او ښځود ژوند ،ستوزو ، سياسى خوځښت او په افغانى ټولنه کې د افغانى ښځو د رول په هکله په دغه سيمنار کې د ويلو ډير څه وړاندې کړل چې د سيمنار دګډونکو د هرکلى وړ وګرزيدل 
 
					    ",دښځو په نړيوال سيمنار کې د افغان ميرمنې ګډون
63,حقمل,"
					    					    
 
افغان پوليسو منلې ده چې په لوګر کې يې لس تنه شکمن مخالفين نيولى دى . د کورنيو چارو وزارت يو چارواکى وويل له دغو کسانو څخه يو شمير تبليغاتى پاڼې،کسټونه او اسلحه لاس ته راغلې او شک پيداکوى چې دغه کسانو د لوګر په وروستيو ناراميو کې لاس درلود. د ده پر وينا له دغو کسانو څخه پوښتنې روانى دى .
 
 ",په لوګر کې لس تنه شکمن مخالفين نيول شوى .
64,حقمل,"
					    					    
 
د پکتيکا ولايت د اورګون په سيمه کې د ملى اردو مرکز د دولت دمخالفانو دتوغنديو تر بريد لاندې راغلى دى چې په کې يو تن مړ او دوه تنه ټپيان شوى دى . دولتې چارواکو منلې چې په دغه مرکز لس توغندى ويشتل شو دى 
 
 ",په پکتيکا کې د ملى اردو مرکز تربريد لاندراغلى 
65,حقمل,"
حقمل 
د يوې نړيوالې راديو له څپو څخه مې واوريدل چې يو دولتې چارواکي د يکشنبې په شپه ددغو راديو سره په مرکه کې وويل چې ( خيرو خيرت اس ).دغه چارواکي د لوګر ولايت د څرخ په ولسوالئ باندې د وسله وال بريد په هکله د دغه راديو له خبريال سره خبرې کولې چې په( خير وخيرت اس ) سره پاى ته ورسيدې . ددغه دولتي چارواکي په اند په رښتيا هم چې هلته خير او خيرت وو، ځکه چې دى ژوند پاتې وو او د نورو يې پرده څه ؟ ده خو هغه وسله وال بريد خير و خيرت وباله چې د شپې په نيمايى کې پيل شو او تر سهاره يې درب او غرپ وو. د ولسوالئ په ودانۍ کې څه نه وو پاتې او ديوالونه يې نړيدلي وو، سهار مهال مامورينو او سيمه ايزو خلکو دا ودانۍ نه پيږندله .د سيمې د يو زيات شمير اوسيدونکو د ډول ډول د عواوو پنډې _ پنډې کاغذونه چې د ولسوالئ په دفترونو کې له کلونو – کلونو را پديخوا په دوړو کې پټ پراته وو نور نه تر سترګو کيدل .د تيرې ورځې هيڅ شۍ په دغه ودانۍ کې نه ليدل کيدل ،يوازې دودانۍ سوي سورى او نړيدلي ديوالونه کاږه واږه، هسک او ټيت ولاړ وو. د ولسوالئ ودانۍ ته څيرمه د دولت د يوه لوى وسله تون پته نه لګيده هرڅه ايرې شوى وو! تيره شپه په دغه سيمه کې يوازې د درندو او سپکو وسلو ژبه حاکمه وه او هرڅه د اور لمبو سوځولى وو ، د وسله تون ټولې وسلې له منځه تللى وې،خو دچارواکي له قوله (خيروخيرت اس ) . د ولسوالئ د ساتونکو برخليک هم روڼ نه وو ، پته نه وه چې دوى وژل شوى ، وسله والو بريد کونکو له ځانه سره وړى او يا په کومه سمڅه کې پټ شوى دى . دځان ساتنه هم فرض ده کيداى شي تښتيدلى وى .دا هم نه وه جوته چې ولسوالئ او وسله تون ساتونکي درلودل او که نه ؟ ټولو چارواکو يوازې د څلورو او پنځو تنو خبره کوله . دا هم لا تراوسه څرګنده نه شوه چې دا لوبه څنګه پيل او په څه ډول پاى ته ورسيده ؟ د لوګر له مرکز څخه هم د دغه ولسوالۍ د ژغورنې له پاره چې له پل علم څخه کابو پنځه ويشت کيلومتره واټن لرى تر شنه سهاره هيڅ ډول مرسته ونه شوه .يوازې سبا سهر دا تريخ حقيقت په ډاګه شو چې د تيرې ورځې هرڅه شوني نن ناشوني وو. د دولت لوړپولو چارواکو ته هم روښانه نه وه چې سرتيرى يې چيرته دي او څه کوي ؟ خو يو څه وروسته وويل شول ، يوه ډله ساتونکې چې بيګاه شپه ګاونډي کلي ته تښتيدلى وو په خير سره ژوندي راستانه شوى دى ! دا پته هم ونه لګيده چې وسله وال بريد کونکي څوک وو او له کوم ځايه راغلي وو او له داسې درندې او اوږدې جګړى وروسته پر کوم لوري وتښتيدل او څنګه يې له ځان نه هيڅ ډول نښه نه ده پرېښى ؟ دولتې چارواکو يو ځل بيا په رسمى څرګندونو کې ،دا د هېواد اوسولې د دښمنانو کار وباله ! څنګه دښمنان ؟! د دولت د ملى اردو، ملى پوليسو او نړيوالو ځواکونو د زرګونو سرتيرو له هڅو سره - سره دهېواد دښمنان په دې وتوانيدل چې د ولسوالئ ټول شته له منځه وېسي اوهرڅه په خير وخيرت باندې پاى ته ورسوى !د دغه ولسوالئ پوليس او ساتونکوڅه کول ؟ داډول سوالونه لا تراوسه بې ځوابه دي . افغان ولس په تيرو دريو لسيزو کې د چارواکو له دا ډول لنډواو بې مسوليته ويناوو سره عادت کړى دى .د چارواکو همدا شان ويناوې وې ،چې هم ملت وغلول شو ، هم واکمنان په کې لاړل او هم نړى راڅخه بيګانه شوه. د کال ١٣٥٧ د ثور له اومې نيټې څخه بيا تر دې دمه پورې ،چې وطن مو وران شو،کونډې او يتميان راڅخه په هرکلى او کوڅه کې پاته شول ، خلک مو د نړى ټولو وچو ته کډوال شو د شهيدانواو معلولينو دقيق شميره مو لانه ده روښانه ، هر وخت چارواکو فقط همدا ويلى چې بيخى خير وخيرت اس . داودخان او کورنى يې ووژل شول ، د تره کې پرخوله د وفادارشاګرد حفيظالله امين له خوا بالښت کيښودل شو ،د امين نه مړى معلوم شو او نه ژوندى ، ځمکه ،غرونه او اسمان مو له روسانوډک شول او کارمل را ته دتخت په ګډى نورو کيناوو، دنجيب د رژيم له نسکوريدوڅخه وروسته کابل او دهېواد نور ښارونه وران شول . دانسانانو په سرونو کې ميخونه وټکول شول ، د دولت اوملت ټولې شتمنۍ لوټ شوى .٦٠ زره کابليان شهيدان شول ،د انسانانو پوزې ،غوږونه او سينې پرې شوى ، سيمې ،ولايتونه ، شارونه او کوڅې مو د اوغان،تاجک،هزاره او ازبک په نومونو وويشل شول ، په خپله مو د يوبل پر سر او کور ډول_دول بمونه وغورځول او سپکې او درندې ګولۍ موپرې واورولې ،د کابل د روغتيا په څلور لاره کې نجيب او د هغه ورور وځوړول شول او ناپوهانو هندوان، سکان او مسلمانان يو ځاى سره ودرول ، تاريخى بوتان وران شول او.... بيا هم( خيرت و خيرت اس ) . مړى مو وسوځول شول ، ولس جرګى او ولايتى شوراګانو ته جنايت کارانو او دبشري حقونو سرغړونکو لارپيدا کړله ،د نړيوالې ټولنې ميليارد ډالر لادرکه شول ،په ټولنه کې پرونيو جنايتکارانو ، جګړه مارانو او مافيانو قانونى بڼه غوره کړه او واکمنى يې پراخه شوه ، په هېواد کې دبهرنيانو تښتول او وژنه ،او دلوګرد څرخ په ولسوالئ درې ساعته جګړه او د هرڅه سوځيدل او دهېواد په نورو سيمو کې دې ته ورته د نورو زړه بګنونکو پېښو ترسره کيدل او دافغانانو له غميزې سره د بهرنيانو دغميزې يو ځاى کيدل هم داوسنى واکدارانو د وينا له مخې خير وخيرت اس . دې خبرې په داسې وخت کې د دولتى چارواکو له خوا زور اخيستى دى چې د نړيوالو ځواکمنو ځواکونو له هڅو سره – سره په دې وروستيو وختونو کې د دولت د مخالفينو او اورپکو ډلو بريدونه زيات شوى دى چې په ملى او نړيواله کچه يې انديښنې ډيرې کړې دي . د بريدونو په تکتيک کې زيات بدلون راغلى دى ،دوى نه يوازې مذهبې مشران ، دولتى پوليس ، چارواکى او بهرنيان په نښه کوى ، بلکه ښارونه او د اييتلاف او ايساف ځواکونو په وړاندې ځان مرګى بريدونه تر سره کوى او له ريموټ کنترول چاودنو څخه ډيره استفاده کوي . په داسې حالاتو کې چې له يوې خوا افغانستان او افغانان د نړيوال تروريزم او نيشه يى توکو له لويو ننګونو سره مخامخ دى ، له بلې خوا داخلې مافيا، د نيشه يى توکو قاچاقبران، زاړه جګړه ماران او مليشې ، بېسواده دولتىواکدارن او غيرمسوله وسله وال دولتى واکمنان په ملى او نړيواله کچه د هېواد او افغانانو کلچر ،دود ،عزت ،حيثيت او نوې ولسواکۍ ته ډير زيان رسوى ،چې د هرې ورځې په تيريدو سره دا کسان او ډلې قانونيت پيداکوى او دهغه څه په وړاندى ځانونه برى الذمه ګڼې چې وړاندې يې د افغان ولس په وړاندې په ډيره بې رحمۍ او بې شرمانه توګه ترسره کړى دى . افغان ولسمشر حامد کرزى که خپل ځان له دغو کسانو او ډلو سره ځان شريک نه گنې نو په کار ده چې د مرکزى حکومت د واک دپراخيدو او ځواکمن کيدو له پاره د ادارې فساداو د ناپوهه چارواکو په وړاندې رغنده ګامونه پورته کړى او د عدالت او ولسواکې د اصل له مخې دا ډول ډلې او کسان چې د هېواد هر وګړى يې ښه پيږنى ددولت او واکمنى له پاکې لمنې څخه لرى کړى .د څلورو کلونو په تيريدو سره کرزى صيب بيا هم په خپلو ژمنو کې پاتې راغى ، ولس پرده اعتماد وکړ او دى د ولس په وړاندې مسوليت لري ،له کرزى صيب څخه د کندهار د سفر په وخت کې د عينو دنجونو دښوونځى يوې اوه کلنې نجلۍ پو ښتنه وکړه ،چې کرزى صيب ستا ژمنى څه شوې ؟ دا پوښتنه دهر افغان د زړه غږ دى . ولسمشر کرزى صيب او يا د کورنيو چارووزارت دهغه څه چې د څرخ په ولسوالئ تيرشول هيڅ پوښتنه و نه کړه او دهمغه سيمه ايز چارواکى( خير وخيرت اس ) يې کافى وبلل ! ولس حق لري چې پوه شي چې دلته څه وشول او چا وکړل ؟ دا چې کرزى صيب دروڼ حساب غوښتونکۍ دى ،ولس په دغه غوښتنه کې له ولسمشر سره هم غږى دى او تينګ ملاتړ يې کوي ، غوره ده چې پړه کسان خلکو ته ور پيږندل شي ، تر کومه به د نورو پر جرمونو او جنايتونو پرده اچوو او له ولس او نړۍ څه به يې پټه وو.اوکه هرڅه په ( خير و خيرت اس ) سره تير کړو نو برخه ليک به مو دلوګرولايت د څرخ ولسوالئ په څير شي !!!؟  ",. . . خيروخيرت اس   .
66,حقمل,"
					    					    تيرماښام د هلمند ولايت په اړوند سيمو کې د امريکايانو په يو قطار 
وسله وال بريد شوى دى . دغه بريد د سنګين او ګرښک ولسوالئ
ترمينځ هغه وخت وشو چې د امريکايانو يو قطار د سنګين څخه د ګرشک 
په لور روان وو. په دغه بريد کې امريکايانو ته زيان نه دى رسيدلى خو د هلمند چارواکو ويلى دى  چې سيمه ايزو خلکو پر وسله والو بريد کونکو بريد کړى دى او دوه تنه يې ترې وژلى دى . ",دامريکايانو په يو قطار بريد شوى دى .
67,حقمل,"
					    					    د خوست ولايت ديعقوبيو په ولسوالى کې تيره شپه د اييتلافى ځواکونو پر فوځى مرکز د توغنديو بريد شوى دى ، چې ځانى او مالى زيان   يې نه دى اړولى .
د خوست ولايت امنيتى چارواکو منلى چې څلور توغندى ددغه اډې په شاو خوا سيمو کې لګيدلى دى ،چې مرګ او ژوبله نه لري . د پېښې په اړوند څوک نه دى نيول شوى . ",په خوست کې داييتلاف په مرکز د توعنديو بريد
68,,"

 ميرويس جلالزی - کابل
د افغانستان د عامي روغتیا د ايچ آی پي ( اېډز ) ناروغۍ د مبارزی د مرکز عمومي ریس وایی ۴۹ تنه تر دې مهاله په دې وژونکې ناروغۍ اخته کسان پیژندل شوي او کېدای شي چي په زرهاوو تنه به په دې ناروغي اخته وي 
ښاغلي زلمی خان احمدزي وویل هغه کسان چه په دې ورستیو کښي پیژندل شوي له گاونډ پاکستان ا و ایران نه افغانستان ته راستانه شوي دي .
نوموړي وویل د دې ناروغۍ د کنترول لپاره په هرات جلال اباد او ځینو نورو ولایتو کښي د مبارزې مرکزونه پرانستل شوي دي .
احمدزي پدې هکله چي ایا دا مرکزونه پرمختللي دي او که نه وویل د پلازمینه کابل مرکز تر ټولو پرمختللي دي او دیني عالمان هم په دندو گمارل شوي تر څو د دې ناروغۍ د مخ نیوي په موخه تبلیغ وکړي .
د ملگرو ملتونو د تېر کال راپور چي په دې اړه خپور شوی  ښيي چي په نړۍ واله کچه د ايډز په ناروغۍ اخته نويو کسانو شمېرڅلور اعشاريه مليون ته رسېدلی دی . 
د دغه مېلادي کال د پېل نه بيا تر اوسه څه باندي درې ملينو انسانانو د اېډز له وجي خپل ژوند د لاسه ورکړی. په دغو درو مليونو مړو کښي تر پنځه لکه نه زيات ماشومان وه. ددغه راپور له مخي هره ورځ ١٤ زره نوي انسانان په دغه ناروغي اخته کيږي. ياني په هرو شپږو سانيو کښي يو انسان پدغه وژونکې ناروغي اخته کيږي. د همدغه راپور له مخي ويل شوي چي د ١٩٨١ مېلادي کال راهيسي څه باندي ٢٥ مليونه انسانان ددغي ناروغۍ نه مړه شويدي. د اېډز ناروغي پداسي حال کښي د يوې وژونکي وبا په ډول په ټوله نړۍ کښي مخ په خپرېدو ده، چي ددغه مرض علاج تر اوسه لا ناشونی دی. 
خود زيات ګواښ خبره د هغه مخ په جګېدونکي شمېر ده د کوم له مخي چي همېشه نوي انسانان په دغه ناروغي اخته کيږي. يوازي د ختيځي اروپا، مرکزي او ختيځي اسيا په هيوادونو کي څه باندي يو اعشاريه شپږمليونه نوي انسانان پدغه ناروغي اخته شوي. د ملګرو ملتونو د اېډز د ادارې ددغه راپور له مخي د نويو ناروغانو د شمېر د زياتېدو وجوهاتو کښي ستر وجوهات د مخدره موادو دچټلو ستنوپه ګډه کارونه او بدلمني ده. د اېډز تر ټولو زيات ناروغان د افريکا په ستره وچه کښي دي چيري چي تر ٢٦ مليونو نه زيات انسانان پدغه ناروغي اخته دي. په تيرو ١١ مياشتو کښي په افريکا کښي تر درې اعشاريه دوه مليونه نه زيات نوي انسانان پدغه ناروغي اخته شوي دي.
  ",په (H.I.V) اېډز  داخته افغانانو شمېر زياتېدای شي
69,,"
د علامه رشاد بابا ( رح ) د لمړي تلين غونډي ته د بېنوا فرهنګي ټولني پيغام
 
د علامه رشاد بابا د لومړي تلين د سوېډن په غونډه کي راټولو پوهانو ، مشرانو ، ليکوالو ،  فرهنګيانو ، فرهنګپالو او د علامه رشاد بابا په وير ويرجنو سلام !
اجازه راکړی په کندهار کي د بېنوا فرهنګي ټولني د مشرتابه ، ښکلا مجلې دکارکوونکو او بېنوا ويبپاڼي د ټولو همکارانو په استازيتوب په سويډن کي د دوستۍ کلتوري ټولني د مشر تابه او ټولو هغو انډيوالانو څخه يې د زړه له کومي مننه وکړم چا چي د نننۍ غونډي په سمبالښت او مخته بېولو کي هڅي کړي دي .
په داسي حال کي چي نننۍ غونډي ته  د افغانستان يو شمېر تکړه پوهان او عالمان خبري کوي ، خپلي علمي مقالې اوروي ، د علامه رشاد بابا ( رح ) پر ژوند او اثارو به  خبري وشي . غواړم يوې يادوني ته ستاسو ښاغلو او اغلو پام راواړوم : 
په يو شمېر هغو پيغامونو او ليکنو او خبرونوکي چي دعلامه رشاد بابا ( رح ) په اړه خپاره شوي دي د علامه بابا په اړه  دوه ټکي کله نا کله په ناسمه توګه ياديږي .
لمړی : 
ډېرو خپرونو خبر خپور کړ چي علامه رشاد بابا ( رح ) په درې اتيا کلني کي له دې نړۍ سترګي پټي کړې .
دا خبره زه د علامه رشاد بابا دژوند ليک له مخي ناسمي بولم ، ځکه ارواښاد علامه رشاد بابا ( رح ) د ۱۹۲۱ زېږديز كال د نومبر پر ۱۴ نېټه چي د ۱۳۰۰ لمريز کال د لړم د مياشتي  ۲۳مه نېټه کېږي زېږېدلی او د ۲۰۰۴ زېږديز کال د ډسمبر د مياشتي پر لومړۍ  نېټه چي د ۱۳۸۳ لمريز کال د لېندۍ د مياشتي دلسمي نېټي سره سمون لري په حق ورسېد . 
که  د علامه رشاد بابا د زېږدني کال چي ۱۳۰۰  لمريز دی او د مړني کال چي ۱۳۸۳ دی رښتيا هم له ېوې تېروتني سره مخامخ کېدای سي ، خو که  مياشتي او ورځي ته حساب وکړو نو علامه رشاد بابا ( رح ) چي  د ۱۳۰۰ لمريز پر د لړم يا عقرب دمياشتي پر ۲۳ مه نېټه  زېږېدلی  او د ۱۳۸۳ د لېندۍ يا قوس پر لسمه  نېټه په حق رسېدلی دی  ويلای سو چي علامه رشاد بابا ( رح ) درې اتيا کالنه نه بلکي څلور اتيا کاله او اوولس ورځي عمر درلود .
 دوهم : 
څرنګه چي علامه رشاد بابا د خپلو خورا ارزښتمو او هره برخه کي د پخو علمي اثارو په چاپولو کي له هيڅکله نه تلوار کاوه ، او نه يې له چا کله هم غوښتنه کوله چي کوم اثر دي ورته چاپ کړي ، بلکي ددې پرعکس يې په اساني سره چاته ددوی د اثر د چاپ اجازه هم په اساني سره نه ورکوله . ددې لامل  ښايي دا و چي علامه رشاد بابا تل غوښتل چي له هره پلوه په تول پوره اثر خپلي خپل ولس ته وړاندي کړي  دغه لامل و چي د استاد زيات شمېر اثار ددوی د مرګ تر وخته پوري چاپ ته تيار نه وه ، او فاضل استاد په خپله څلور اتيا کلني کي لا بيا په منظمه توګه مطالعه کوله ، له نوو چاپ شويو کتابونو او حتی مجلو  او نورو وړو خپرونو د چاپ  څخه يې ځان خبراوه ،  په خبرېدو يې خوشاله کېدی او ددې تر څنګه يې هم پر خپلو اثارو کار کاوه  او هم به هره ورځ تر لسګونو پوري د ليکوالو او ددوی د مينه والو کوربه و ، او د هغوی پوښتنو ته به يې په ورين تندي ځوابونه ويله ، خبره به اوږدومه نه ، اصل مطلب مي د استاد د اثارو د شمېر يادونه ده .
لکه څنګه چي ځينو درانه  او قدرمن دوستان خپل د خواخوږيو په پيغامونو ، ډله ايزو رسنيو او بېلابېلو ليکنو کي د استاد دعمر په يادولو کي تېروتنه کړې ده ، همدا ډول  په  بېنوا ويبپاڼي ، علامه رشاد بابا ويبپاڼي او حتی د علامه رشاد بابا ( رح ) د زوی ښاغلي ډاکټر طارق رشاد سره په هغه مرکه کي چي  يو کال مخته يې د بېنوا ويبپاڼي سره کړې  وه د علامه رشاد بابا ( رح ) په اړه ويل شوي وه چي څلور نوي بېلابېل علمي اثار لري ،د استاد په لاس د ليکل شویو چاپ او ناچاپ اثارو شمېر د هغه ليست له مخي چي تر اوسه دراټولو شويو اثارو نومونه پکښي ليکل شوي دي يوسل او پنځوس ته رسيږي . خو زما د مالوماتو له مخي به په نژدې راتلونکي کي د استاد د ټولو اثارو شمېر تر دې هم پورته شي ځکه لا اوس هم د استاد ټول اثار لکه څنګه چي لازمه ده  نه دي راټول شوي او هغه وړانديز چي تېر کال ښاغلي زرين انځور کړی و چي بايد يو پنځه کسيز کميسون د استاد د اثارو د راټولولو په موخه جوړ شي تر اوسه پوري نه دی عملي سوی .
زه لمړی د غونډي له مشرتابه پلاوي او بيا له  ښاغلي زرين انځور او ډاکټر طارق رشاد او نورو هغو پوهانو اوصلاحيت لرونکو مشرانو څخه هيله کوم چي د علامه بابا د لمړي تلين د نننۍ غونډي له خوا دي د پريکړه ليک صادرولو پر وخت پر دې بحث او مشوره وکړي چي څنګه کېدلای سي چي د علامه بابا ټوله ناچاپ اثارو د چاپ او خپراوي کار اسان کړي .
 
په پای کي يادونه کوم چي د بېنوا ويبپاڼي د تخنيکي برخي د چلوونکي ښاغلي خالد هادي په نوښت د افغان ليکوالو او د هغوی په اړه د کره،  هر اړخيزو او وروستيو مالوماتود ساتلو له پاره يوه نوې ويبپاڼه جوړه سوې ده چي په راتلونکي کي به د افغانستان د زيات شمېر پوهانواو ليکوالو په نوم بېلي برخي ولري .
دا پاڼه چي لا کار پر روان دی د افغانستان د شپږو ستورو له پاره هم ځانګړي پاڼي لري چي له هغوی څخه تر اوسه د علامه رشاد بابا د پاڼي کار خلاص سوی دی او پر نورو کار روان دی . ددې ويبپاڼي له پاره د(www.lekwal.com ) نوم ټاکل شوی دی .
 
په سويډن کي د دوستۍ فرهنګي ټولني له مشر ښاغلي حبيب الله غمخور ته له خدای پاک څخه اوږد ژوند غواړو تر څو زموږ د ګران هيواد د پوهي او کلتور د پرمختګ په لاره کي تر دې لا اوچت ګامونه واخلي . 
 
 
په درناويعبدالله احسان
د بېنوا فرهنګي ټولني  د مشرتابه په استازيتوب
هالنډ د ۲۰۰۵ زېږديز کال د ډسمبر دوهمه نېټه
   ",د بېنوا فرهنګي ټولني پيغام
70,وحيد سپين غر _ كابل,"
وحيد سپين غر _ كابل دپارلماني ټاكنودپايلوداعلان نه وروسته اوس دپارلمان دمشرتوب لوبه ډيره توده سوي ده ،اټكل شوي چي دپارلمان لومړي غونډه به دليندي دمياشتي په وروستيوكي ترسره شي .دپارلمان دغونډي نه وړاندي يوشمير ټاكل شويونماينده ګانو دپارلمان دمشرتوب لپاره په يولړهڅواوځانګړوغونډو اومجلسونولاس پوري كړي ترڅود پارلمان دمشرتوب څوكي ترلاسه كړي .دپارلمان دمشرتوب لپاره استادرباني ،حاجي محمد محقق ،يونس قانوني ،استادسياف شكريه باركزي اونورالحق علومي ځانونه كانديدكړي او غواړي دامقام ترلاسه كړي خواوس پوښتنه داده چي څه ډول كسان ولس ته دباور،وړدي اوكوم كسان دپارلمان دمشرتوب لپاره ګټور بلل كيږي .ښكاره خبره ده چي پارلمان دولس دهيلويوازي ارګان دي چي ولس ورته هيله من دي ترڅوله دغه ځايه ددوي درواغوښتنواوحقوقولپاره هڅه اوهاندوشي.دداسي يوه ارګان دمشرتوب لپاره بايد داسي كسان وټاكل شي چي له يوي خوا په ولس كي د نيك شهرت اواعتبارخاوندان وي اوله بله پلوه دپوره پوهي اوصلاحيت نه برخمن وي ترڅووكولي شي دپارلمان اړوندي چاري دخپل علمي صلاحيت په رڼاكي كي په اصولي اومنطقي توګه پرمخ يوسي .په اوسنيوشپږوكسانوكي چي ځانونه يي دپارلمان دمشرتوب لپاره ټاكلي څلوركسه يي پخواني تنظيمي مشران دي چي دواك په وخت كي يي په كورنيو تنظيمي جګړوكي مستقيم ګډون درلودچي په پايله كي يي يوازي دكابل دښار(۶۰۰۰۰)اوسيدونكي وژل شوي اودكابل ښكلي ښارپه كنډواله اوښتي دي ،له دينه ښكاري چي نه ولس ددي غوښتونكي دي چي داډول كسان دي دپارلمان مشرتوب په غاړه واخلي اونه هم دپارلمان ملي او روڼ اندي نماينده ګان داغواړي چي ددغه ډول كسانوترمشرتابه لاندي كار وكړي ،ملي مصلحت ا وولسي غوښتنه داده چي دپارلمان دمشرتوب لپاره دي داسي څوك غوره شي چي په جنګي جنايتونوتورن نه وي ،په ولس كي دپوره اعتبار اوښه شهرت څخه برخمن وي اودپارلمان دچارودسمون اوپرمخ بيولوپوره صلاحيت ولري .كه څه هم چي ددغوشپږوكانديدانوپه ډله كي شكريه بارګزي اونورالحق علومي د جنګي ډلوسره كوم تړاونه لري ،خودپارلمان داوسني پيچلي جوړښت له مخي به دوي ته ډيره ګرانه وي چي داڅوكي ترلاسه كړي .دتنظيمي مشرانوپه هكله دايوه څبره ډيره له پخوانه ويل كيږي چي كه پخپلوكي سره وران وي نودنوروپه وړاندي بيا يوموټي دي ،دپارلمان داوسني مشرتابه په هكله د ښاغلي يونس قانوني پلويان هيڅكله دي ته تيار نه دي چي شكريه باركزي ته رايه ور كړي ،خوكه پوه شي چي ښاغلي قانوني داڅوكي نشي ترلاسه كولي نوبيا خپله رايه ارومرو استادرباني ،استاد سياف اوياهم ښاغلي محقق ته وركوي ،په همدي توګه دانورهم ورته كاركوي خوداشوني نه ښكاري چي تنظيمي وكيلان دي خپلي رايي علومي ياشكريه باركزي ته وركړي ،داخبره هم ديادولووړده چي شكريه باركزي هم په تش ميدان ځان دي څوكي ته نه دي كانديد كړي هغه به هم مطمئنه وي اوله ځينو كړيوسره به په سلا رسيدلي وي ترڅوديته رايي وركړي ،په همدي شان ښاغلي علومي به هم دورته چلند اوتاكتيك نه كاراخيستي وي ،خويوڅه چي څرګند دي هغه دادي چي دشكري باركزي اوعلومي دريځونه په پارلمان كي دومره پياوړي نه دي ترڅودغه څوكي ترلاسه كړي ويل كيږي چي استادرباني په دي لاره كي له ډيري پخوانه هلي ځلي پيل كړي آن دپارلماني ټاكنونه مخكي داسي اوازي وي چي دپارلمان مشرتوب به استادرباني په غاړه واخلي ،خودپارلماني ټاكنوپه وروستيوكي يونس قانوني هم څرګنده كړه چي هغه هم غواړي دپارلمان دمشرتوب لپاره ځان كانديدكړي ،دغه شان ښاغلي محقق هم دخپل ځان دكانديدكيدوخبره راپورته كړه اودوه دري ورځي مخكي استادسياف دخپل ځان دكانديد خبره وكړه ،په غوڅه توګه داويل چي څوك به دپارلمان مشرتوب وګټي ډيره ګرانه ښكاري خوويل كيږي چي شايد استادرباني داڅوكي ترلاسه كړيدټاكنوپه پايله كي څرګنده شوي چي پارلمان ته دري ډولو نمايندګانولاره موندلي اودپارلمان اوسني جوړښت په دريوبرخوويشل شوي دي :_ داپوزيسيون ډله ( په اپوزيسيون كي شامل ګوندونه )_ داوسني دولت پلويان :پارلمان ته يوزيات شميرددولت پلويانولاره موندلي ده - منځلاري ډله :داډله نه ددولت له پلويانوڅخه ده اونه هم په اپوزيسيون كي ګډون لري دڅيړونكوپه اندكه چيرته دمنځلاري ډلي اوددولت دپلويانوله لوري په كوم ځانګړي نماينده باندي سلاشوي وي چي دپارلمان مشرتوب ته دي وټاكل شي ،نوددواړو لوريو رايي دومره اندازي ته رسيږي چي داپوزيسيون ډله نشي كولي دهغه دبرياليتوب مخه ونيسي دغه رازكه چيرته ددولت پلويان اوداپوزيسيون ډله ديوه ځانګړي مصلحت له مخي په كوم نماينده باندي سلاشوي وي ،نوبيا خويي هيڅوك په وړاندي خنډونه نشي رامنځته كولي داوسني پارلمان دپيچلي جوړښت اوپه پارلمان كي دبيلابيلوسليقوشتون داخبره ستونزمنه كوي ترڅوپه غوڅه توګه وويل شي چي دپارلمان مشرتوب ته به څوك وټاكل شي ،خوراتلونكي به داخبره بربنډه كړي چي څوك دپارلمان دمشرپه توګه ټاكل كيږي اوپه ټاكنه كي يي كوم ځانګړي مصلحتونه په نظر كي نيول شوي دي آيا داټاكنه دملي مصلحت پربنسټ شوي اوكه يوځل بيا سياسي مصلحتونو له ملي مصلحتونونه لوړمقام موندلي دي . ",دپارلمان مشر به څوك شي ؟
71,,"
 دډسمبر لمړي ورځ چه دايدز نړيواله ورځ ده ديو لړ مراسمو په ترڅ کښي دکندهار دعامي روغتيا درياست او نړيوالي روغتيا موسسې په تخنيکي همکارۍ سره ولمانځل سوه . غونډه دقران عظيم الشان دمبارکو اياتونو دتلاوت نه وروسته دعامي روغتيا  ولي شا طبيب - کندهار
 
دډسمبر لمړي ورځ چه دايدز نړيواله ورځ ده ديو لړ مراسمو په ترڅ کښي دکندهار دعامي روغتيا درياست او نړيوالي روغتيا موسسې په تخنيکي همکارۍ سره ولمانځل سوه . 
غونډه دقران عظيم الشان  دمبارکو اياتونو دتلاوت نه وروسته دعامي روغتيا ريس ډاکتر عبدالقيوم پخلا پرانستونکي وينا وکړه ، وروسته دنړيوالي روغتيايي  موسسي WHO دشرقي مديتراني دحوزي پیغام دداکتر شاه ولي پوپل لخوا ولوستل سو ، بیا پروفيسور ډاکتر قمرالدين سيفي دکندهار پوهنتون ريس ، ډاکتر عبدالواحد وثيق دکندهار دطب پوهنځي ريس ، ډاکتر واحد واحدي ديونيسف  اداري  مسول ، ډاکتر عبالجبار دکندهار دطبي ډاکترانو دټولني ريس ، ډاکتر پاينده محمد ارغندابي  دطب پوهنځي استاد ،دښووني او روزني  ريس  او دميرويس روغتون  ريسي  په وار سره د HIV/AIDS په هکله هر اړخيزه ويناوي وکړي .
په غونډه کښي ددولتي ادارو مسولينو ، ملګروملتو ادارو ، سره صليب ، دښځو ټولني ،داخلي او بهرنۍ موسساتو کارکوونکو او ډاکترانو برخه اخيسته وه .
دغونډي  په اخير کښي  ازاد بحث  ته موقع ورکړه سوه  ، او دخبري رسنيو ، او عامه  خبرتياوو باندي زيات  تاکيد وسو چه دعام ولس اذهان د نوموړي ناروغي په هکله  خصوصا دناروغي دمخنيوي په مورد 
کښي روښانه سي .
    ",په کندهار کي د اېډز د نړيوالي ورځي په مناسبت غونډه 
72,انجنېر ذکر يا- هالنډ,"
انجنېر ذکر يا-  ۲/۱۲/۲۰۰۵- هالنډ
لومړی برخه
پارلماني ټاکني :
دادی له ډېروخت نه وروسته افغانستان يو ځل بيا د پارلمان خاوند سو او د افغانستان د نوي دولت ټولي قواوي ( زما منظور په فزيکي لحاْْظ ددولت درې ګوني قواوي دي ) بشپړي سوي . زه په خپل وار ددغې تاريخي ارزښت  لرونکي پېښي په مناسبت د افغانستان ټولو خلګو او په خانګړې توګه ګټونکو وکيلانو ته مبارکي وایم . 
د اوسني پارلمان په اړوند د افغانستان سياسي کارپوهانو او ډېر و روڼ آندو بېلابېلي څرګندوني کړي ، چي ځيني ئی د حد نه زيات خوشبينۍ نه ډکي او ځيني ئي هم د ټاکليو خوشبينیو سره سره يو شمېر اندېښنې څرګندي کړيدي خو ځينونوروکسانوبيا په پوره بې انصافي ددې پر ځای چي د ټاکنو د بهېر او هغو د پايلو مثبتو اړخونو ته ګوته ونيسي ، هر څه ته ئي منفي کتنه کړېده  .
زه هم ددې خبري په منلو سره ، چي د پارلماني ټاکنو او رائي شمېرني په بهېر کي ځيني تېروتنې سويدي او حکومت باید په راتلونکو ټاکنو کي دغه سهوي او تېروتني سمي کړي او د نوؤ تېروتنو مخه ونيسي ،په ټوليز ډول ددغه ټاکنو بريالي تر سره کېده يوه  ډېره  ارزښتمنه بريا بولم  .
زما له نظره پس له اوږده ځنډه د پارلمان رامېنځ ته کېدل ، خپله يوه لويه لاس ته راوړنه ده .  اودا چي افغان ولس يو ځل بيا ددې حق پیداکړ ،چي ولسي جرګي او مشرانو جرګي ته په خپلو رايو ټاکل سوي وکيلان ولېږي ، چي په راتلونکي کي د حکومت پر کارونو د کنترول حق تر لاس کړ ، يو لوی پر مختګ دی . دا کار به د خلګو او واکمنۍ تر مېنځ د متقابلواړيکو په جوړولو کي هم پوره رول ولوبولای سي . دا ځکه چي د ولسي جرګې او مشرانو جرګې وکېلان بايد په منظمه توګه د خپلو ټاکل سوي سيمو د خلګو سره ليدني کتني ولري ، د هغوی نظريات او ستونزي واوري  او د هغوی په ليري کولو کي پوره هلي ځلي  وکړي . زما له نظره ډېر وکيلان به ددې لپاره هلي ځلي وکړي ، چي د خپلو سيمو له خلګو سره ښې اړيکي ټينګي کړي ، او ددوی د ستونزو په حل کولو کي پوره هلي ځلي وکړي ،تر څو په راتلونکو ټاکنو کي بيا وکولای سي دخلګو نه  رايو تر لاسه کولو سوال وکړي . که دوی د خلګو غوښتني په نظر کي ونه نيسي او د هغو د پلي کولو لپاره هڅي ونه کړي نو بيا به هيڅ کله د خلګو په وړاندي  ددرېدلو جُرئت ونه کړي او که و ئی هم کړي خلګ به دوی ته رايې ور نه کړي . 
د انتخاباتو نه مخکي ، د هغو په لړ او د ټاکنو د پايلو د څرګنديدلو نه وروسته يو شمېر کسانو پر دې انتخاباتو ډېري نيوکي کړيدې . 
 يو شمېر کسانوداسي ويل ، چي په دې انتخاباتو کي د هغو تنظيمونو لوړ پوړي کسان او مشران ګډون لري ، کوم چي لاسونه ئي د خلګو په وينو سره او د کابل ښکلۍ ښار ددوی لخوا وران ويجاړ سو او نژدې ۶۰ زره د کابل اوسېدونکي ددوی لخوا ووژل سول او ددوی لخوا پر قومي بنسټ د جوړسوؤ تنظيمونو په واسطه د خلګو پر ناموس تېری وسو ، مالونه ئی چور سول او ډېري نوري ناوړي چاري وسوې . 
يو شمېر نورو بيا ويل چي دادي کمونستان یو ځل بيا را څرګند سول او د خلګ دموکراتيک ګوند لوړ پوړي چارواکی ، چي پر افغانستان د شوروي په تېري او دروسانو په جنايتونو کي شرېک دي ، ددې پر ځای چي حساب ور سره وسي ، بيا ځانونه کانديدوي . 
ځيني نورو بيادا ويل ، چي نړیوالي ټولني  او د افغانستان اوسني واکمنانو د طالبانو رژيم د تروريستي رژیم په نوم له مېنځه یووړ،خو نن بيا دطالبانو د رژيم لوړ پوړيو چارواکو ته ددې اجازه ورکول کېږي ، چي په ټاکنو کي ګډون وکړي ، چي دا کار په ۲۰۰۱ کال کي د نړیوالي ټولني لخوا د طالبانو درژیم نسکورول ، تر پوښتني لاندي راولي . 
نور بيا دا اندېښنې لري ، چي د نشه يي توکو قاچاق وړونکي به په براخه کچه پارلمان ته لار پېداکي او دا پارلمان به د نشه ئی توکو د سوداګرو په پارلمان بدل سي . 
دغه راز د ځينو کسانو سره داسي وېره هم سته ، چي پارلمان ته  به  په لویه کچه د پرديو هيوادونو جاسوسان لار و مومي . دا ځکه چي اوس زموږ هيواد ته د هري خوا څخه د مداخلو لاسونه را اوږد سويدي اود تېرو دوؤ نيمو لسيزو جګړو په لړ کي ډېرو هيوادونو د افغانانو په مېنځ کي جاسوسان وروزل ، نو دا هم شونې ده ، چي دغه ډول کسان به هم پارلمان ته لارومومي او هلته به دنورو هيوادونو په اشاره او پرديو په ګټه کار کوي . 
خو اوس دادی ټاکني سرته رسېدلي دي ، نړيوالي ټولني د غه ټاکني د ځينو نيمګړتياوؤ سره سره ،  سمي او د افغانستان د شرايطو په پام کی نيولو سره ، په نړیوال معيار برابري بللی دی .او تقريباً د پورته يادسوؤ ټولو ډلو استازيو دغه پارلمان ته لارموندلې ده . 
زما له نظره د افغانستان د اوسنيو شرايطو په نظر کي نيولو سره دا یو برابر پارلمان دی . داچي زموږ په هيواد کي دوه نيمي لسيزي جګړه روانه وه او له دېرشو کلونو نه وروسته بيا د لومړي ځل لپاره پارلمان جوړېږي ، نو دا به منطقي خبره نه وي ، چي موږ دداسي ايډيال پارلمان غوښتنه ولرو، چي په هغه کي د ي ټول پوهان او متخصصين وي او د پورته يادسوؤ ډلو سره بايدڅه وسي ؟ ايا هغوي بايد د هيواد نه وشړل سي ؟ آيا دغه کسان دخپل قانوني حق یعني دانتخابولو او انتخاب کېدلو حق نه بي برخي سي ؟
که چېري دغه پارلمان ته د جهادي تنظيمونو مجاهدين او پلويان ئی ، د دموکراټيک خلق ګوند او نورو کيڼ لاسو ګوندونو پخواني غړي او پلويان ئی ، طالبان او پلويان ئي او نور  را نه سي ، نو دغه پارلمان ته به څوک راځي؟ دادومره متخصصين به له کومه کوؤ ؟ او بيا که وي هم او خلګ رايه ور نه کړی ، نو په داسي حالت کي ايا دوی بايد د ولسمشر د فرمان پر بنسټ ولسي جرګي ته ولاړسي ؟ که د يوه ګړي له پاره داسی فرض کړو ، چي ولسمشر د يوه فرمان له مخي پارلمان ته ټول متخصص او پوه خلګ انتصاب کړي وای ، دا به د ټولو لپاره د منلو وړ وؤ ؟ زما له نظره دا به نه يوازي سم او د ډموکراسي له اُصولو سره سم کار نه وای بلکي بيا به هم ټولو ته دمنلو وړ نه وای . 
د بله پلوه که د يوه ګړي لپاره فرض کړو ، چي د مجاهدينو د تنظيمونو مشران او غړی ، او دغه راز نور کسان د کانديدلو د حق نه بي برخي سوي وای دا به څومره لانجې او ستونزي را منځ ته کړي وای او کېدای سوای خبره بيا وسله والو شخړو او کورنۍ جګړې ته رسېدلې وای . د بله پلوه ددموکراسي د اُصولو پر بنسټ او د افغانستان د اساسي قانون له مخي هم تر څو چي يو څوک د محکمې د حکم له مخي د کانديدېلو د حق نه بي برخي سوي نه وي ، بل هيڅ حوک او هيڅ ارګان ددې صلاحيت نه لري ، چي د هغه نه دي دا حق واخلي .موږ د خپل هيواد تېرو دېرشو کاونوته کتنه وکړو ، نو په دغه دوره کي هرچا چي واک تر لاسه کړیدی خپل ټول سياسي  او ايديالوژيک مخالفين ئي نفي کړيدي او واک ئي يوازي د ځان حق بللی دی ، چي پايلي ئي موږ ټول دادی وينو چي د مليونونو انسانانو وژنه ،معيوبېدل او د ټول هيواد ورانۍ او ويجاړۍ دی . په اوسني پارلمان کي به هغه خلګ يو خاي ( کېدای سي څنګ پر څنګ ) سره ناست وي ،کوم چي په تېرو وختونو کي ئي يو بل په توغنديو او  توپونو ويشتل ، خو اوس به يو  بل په خبرو ولي . آيا دا واقعاً يو ډېر لوی پرمختګ نه دی ؟ ددې نه مخکي چا کولای سوای ددې تصور هم وکي چي دا خلګ به يو دبل سره خپل مخالفت په خبرو کي وکي . آن کېدای سي ددغو دښمنو کسانو تر مېنځ نژدې دوستي هم وسي . دا خو د اوسني حکومت وياړ دی .   
خو زه په هيڅ صورت ددې هڅه نه کوم  چي ووايم ، چي د دموکراټيک خلق ، د جهادي تنظيمونو او د طالبانو د واکمنۍ په وخت کي د ځينو کسانو له خواجنايتونه نه دي سوي ، بلکي بېخي ډېري سوي دي . دوه نيم مليونه افغانان خو دکوم طبعي افت په پايله کي له مېنځه نه دي تللي ، د کابل ښار نژدې ۶۰ زره بې ګناه خلګ ، ماشومان ، ښځي اوسپين ږيري خو  د واک پر سر په جګړو کي ووژل سول ، آن تر ۲۰۰۱ ميلادي کال وروسته هم جنايتونه تر سره سول او په شمال کي په زرګونه طالب اسيران په  کانټينرونو کي ، د ټولو نړیوالو معيارونو خلاف په ډله ايزه توګه ووژل سول . په دې هکله خو فلمونه هم جوړ سوي دي . دغه راز په باميان ، مزارشريف ، هرات او نژدې د هيواد په ټولو سيمو کي دغه ډول زړه بوګنونکي پېښي سوي دي . خو په دې تور که احمد يا محمود تورن کېږي ، نو هغه بايد ثابته سي ، چي دغه يا هغه کس دا جرمونه سر ته رسولي دي او دغه ثبوت بايد په محکمه کي وسي . د هغه نه پرته پر هيڅ چا په قانوني توګه دا تور نه سي لګېدلای ، چي کوم جرم ئی کړی دی . یعني اصلي خبره په محکمه کي ده ، چي له بده مرغه اوسني محکمې او قضائی سسټم تر اوسه دې ته نه دي چمتو ، چي دغه ډول کسان دي محکمه کړي . زما له نظره ددغو جنايتونو د څېړلو او جنايتکارانو په سزا رسولو لپاره به ښه دا وي ، چي دپخواني يوګوسلاويا د جنايتکارانو د محکمې په شان يوه نړی واله بې پرې محاکمه جوړه سي او هغه ددغو جنايتونو په هکله خپلي څېړني ، ارزوني  او پرېکړي وکړي . 
دغه تورونه ، چي يوه ډله بله ډله په ټوليز ډول مجرم او جنايت کاره ګڼي او بله بيا متقابلاً بله ، د افغانستان ستونزي او پرابلمونه نسي هوارولای او نه زموږ هيواد ته کومه ګټه لري او نه هم دغه چلند قانوني او حقوقي د حل لاره ده . ښه لا ره داده چي يو بل سره ومنو ،نه دا چي يو بل نفي کړو. البته زما منظور دا نه دی چي پر جنايتونو دي سترګي پټي سي او يا دي د هغه د تحقيق او څېړني ونه سي .
دغه راز ځيني کسان بيا دا نيوکي کوي ، چي پارلماني ټاکني سمي نه وې او ډېري درغلۍ پکښي سويدي ، چي يوه اندازه دا خبره سمه هم ده او د ټاکنو ګډ دفتر هم دا خبره مني ، چي د ټاکنو ځينو کارکونکو په ولايتونو کي غلطۍ کړيدي او له همدې امله ئي خپل څه د پاسه ۵۰  تنه کارکونکي له کارونو ګوښه کړيدي ، خو ددغو غلطيو له ارزوني او څېړني لپاره د کانديدانو او نوروخلګو در اپورونو پر بنسټ د هغو سيمو د رايو صندقونه قرنطين سول او هغه بيا له سره کنټرول سول او د درغليو د موندلو په صورت کي هغه رائی باطلي اعلان سوي .
خو ددې ټولو سره سره بيا هم کېدلای سي ځيني کسانو په درغليو رائی تر لاسه کړي وي او په نتيجه کي ئي پارلمان ته هم لاره موندلې وي ، خو دا په هيڅ صورت ددې مانا نه لري ، چي د ټولو ټاکنو پايلي او مشروعيت دي تر پوښتني لاندي  راوستل سي .خو ځيني کسانو بيا په ټاکنو کي دخلګو د ګډون کچه په عمدي توګه راټيټوي او په دې توګه هڅه کوي داسي و ښيئي چي ګواکي په ټاکنو کي په سلوکي له پنځوسو نه لږو کسانو ګډون کړیدی اود هغه داثبات لپاره داسي اعداد او ارقام  را وړي  چي خپله هم باور نه په لري .خو له نېکه مرغه اوس په افغانستان کي تر ډېره بريده ازاده سياسي فضا موجوده او هر څوک کولای سي د انتخاباتو دتنظيم د  ګډ دفترسايټ ته ورسي او په ټولو ۳۴ ولايتونو کي په پارلماني ټاکنو کي د ګډون کونکو شمېره وګڼي او خپل قناعت حاصل کړي .
دا خبره سمه ده ،چي په ځينو سيمو کي په پارلماني ټاکنو کي د خلګو د ګډون شمېره د ولسمشرۍ د ټاکنو د ګډون کونکو د شمېرې په پرتله لږ ه وه ، خو د ټول هيواد په سطحه په انتخاباتو کي د ګډون شمېره په سلو کي د پنځوسو نه زياته وه . 
تقريباً د ټولي نړۍ په هيوادونو کي د پارلماني ټاکنو په پرتله دولسمشرۍ په ټاکنو کي ډېر شمېر خلګ ګډون کوي او په افغانستان کي هم داسي کار وسو . 
زما په عقيده  دا ښه خبره نه ده  چي پارلماني ټاکنو کي نسبتاً لږ شمېر خلګو ګډون وکړ، کېدای سي په دې کار به حکومت او د انتخاباتو د تنظيم ګډ دفترهم يوه اندازه ګرم وي ، چي اړين تبليغاتي کمپاين ئي مخ ته نه دی بېولی ، خو اصلي ګناه د هغو خلګو ده ، چي په انتخاباتو کي ئي ګډون نه دی کړی . حکومت اود انتخاباتود تنظيم ګډ دفتر خو پر هيڅ چا کوم بنديز نه وؤ لګولی ، چي دغه يا هغه کس په انتخاباتو کي د انتخاب کېدونکي او يا انتخاب کونکي په توګه نه سي کولای ګډون وکړي .
د بېلګي په توګه که د کابل ولايت او ښار د پارلماني ټاکنو بهير او د ګټونکو دلست  يو سرسري ارزونه وکړو :
-  په کابل کي د بل هر ولايت په پرتله زيات کسان لوستي دي او د لوړوزده کړو لرونکواو روڼ آندو شمېره د نوروولايتونوپه پرتله پکښې زياته ده .
-  دغه راز په کابل کي د بل هر ولايت په پرتله د ډله ايزو رسنيو ( ورځپاڼو ،اوه نيزو ، مياشتنېو، راډيوګانو او ټلويزيونونو ) شمېره هم ډېره ده او تبليغاتي کمپاين هم دبل هر ولايت په پرتله زيات په کي سويدی . خو که د ګټونکو وکيلانو لست ته وکتل سي نو په سر کي ئي هغه کسان دي ، چي د هغو تنظيمونو په راس کي وه ،کوم چي د کابل د ښکلي ښار دورانولو او دکابل د ۶۰ زرو شاوخوا خلګو دوژلو اصلي مسئوليت ئي په غاړه دی .دغه مسئله بايد په دقيق ډول وڅېړل سي او ددې علتونه ، چي ولي د کابل خلګو د روڼ آندو ، پوه او متخصصو خلګو په عوض داسي کسانو ته رايه ورکړه ، چي وړتيا ئي یا بېخي لږ ه او يا ئي هيڅ نه لرله .
خو زما له نظره په دغو ټاکنوکي  قومي فکتورډېر غښتلۍ رول لوبولۍ دی . د قومونو تر مېنځ ناندری هغه بدمرغي ده چي دميلادي  ۸۰ يمو کلونو  د پېل نه زموږ د خلګو په مېنځ کي په پراخه کچه د روسانو ، اېران او پاکستاني استخباراتولخوا لمن ور ته ووهل سول . ډېرو کسانو د پوهي ، وړتيا ، تخصص او وطنپالني پر ځای قوم پالني ته رايه ور کړه . که داسي نه وي نو په کابل کي خو ډېر پوهو خلګو هم ځانونه کانديد کړي وه، خو بريالي نه سول . داادعا خو څوک نسي کولای ، چي حکومت د ځينو په اختيار کي زيات امکانات ورکړي وه او د ځينو په لاس کي  ئي نه وه ورکړي . خو خلګو خپل انتخاب وکۍ . د بېلا بېلو هيوادونو په تاريخ کي داسي پېښي سويدي ، چي خلګو په خپل انتخاب کي اشتباه کړې وي . د ځيني دا ډول کسانو په انتخاب کي هم کېدای سي خلګو اشتباه کړې وي ، چي د انتخابېدو وړ تيا ئي نه لرله ، خو دا دخلګو انتخاب دی او موږ اړ يو چي هغه  ومنو او د انتخاب سوؤ وکيلانو د کارپايلو ته سترګي په لار پاته سو .  زما له نظره د پارلمان په هکله قضاوت هغه وخت بايد وسي ،چي که ئي مخ ته پرتي دندي په ښه توګه سرته ورسولې نو دا به خورا ښه پارلمان وي او که د هغوی په بريالي سرته رسولو کي پاته راغی ، نو دا به ښه پارلمان نه وي .        
 خودا به ظالمانه وي ، چي له دېرشو کلنو وروسته د لومړي ځل لپاره ټاکني تر سره سويدي ، او هغه بيا د ځينو کسانو له خوا د يو څو غلطيو په خاطرغېر مشروع اوغير قانوني و بلل سي . ايا دا ممکنه ده ، چي په يوه هيواد کي ، چی دوه نيمي لسيزي په دوامداره توګه جګړه پکښي تېره سوې وي او خلګ ئي د رائی ورکولو او رائی اخستلو کلتور نه بېخي پردي سوي وي  اوآن  د ټولني يوې ډېري لويي برخي په خپل ټول ژوند کي هيڅکله ټاکني ليدلي نه وي ، په لومړي ځل داسي ټاکني تر سره سي ، لکه په اروپائی او نورو ټيکاو لرونکو او پرمخ تللي هيوادونو کي چي تر سره کېږي ؟ زما په آند دا ممکنه نه ده او نه بايد داسي توقع ولرو. دغه  نيوکي زياتره د هغو کسانو لخوا کېږي ، چي خپله ئی ډيموکراسي په توره وهله اويا  دهغو کسانو له خوا کېږي چي هر هغه څه چي په افغانستان کي تر سره کېږي ( که ښه او ګټور هم وي ) ددوی لخوا تر نيوکو لاندي نيول کېږي او ردېږي  . 
خو که دغه ټاکني په افغانستان کي د تېرو ټاکنو سره پرتله کړو ، نو دې پايلو ته رسېږو ، چي ددې ټولو نيمګړتياوؤ سره سره، زموږ د هيواد په تاريخ کي هيڅکله هم دومره ازادي او ددموکراسۍ پر اُصولو ولاړي ټاکني نه وي تر سره سوي .دا چي پارلمان ته دبېلابېلو ډلو استازيو لاره موندلې ده ، دا خپله د ټاکنو پر ډموکراټيک والي دلالت کوي او دا خبره ثابتوي ، چي حکومت او واکمنانو په هغو کي لاسوهني نه دي کړي . که نه نو پايلي به ئی داسي وای لکه د روسېي ، اېران ، چين او يا نورو غير ډموکراټيکو حکومتونو په شان .
 
خو ځيني کسان بيا دا اندېښنه لري ، چي د ولسي جرګې وکيلان ډېر غېر متجانس او په بېلابېلو ډلو او قومونو پوري تړلي  د بېلابېلو نظرلرونکي خلګ دي او دا به نه يوازي د حکومت د پلانونو په پلي کولو کي د هغه سره مرسته ونه کړي ، بلکي ستونزي به هم ورته جوړي کړي او پارلمان به د جوړونکي کار پر ځای ورانونکۍ کاروکړي . 
زما په آند په دې برخه کي هم يوه اندازه زياتۍ سويدی . 
لومړی خو دا چي په افغانستان کي هم په بېلابېلو ډلو او قومونو پوري تړلي د بېلابېلو نظرونو لرونکي خلګ  ژوند کوي او په پارلمان کي هم بايد ددغو ټولو ګروپونو استازي شتون ولري .
دوهم دا چي ددموکراسۍ مفهوم هم دادی ،چي په پارلمان کي بايد په يوه هيوادکي دمېشته ټولو قومونو ،مذهبونو، سياسي ډلو او اِتنيکي ګروپونو استازي شتون ولري ، که نه نو د ا خو به د هغو هيوادونو پارلمانونو ته ورته وي ، چېري چي کمونستي او توتاليتاري رژيمونه واکمن وي .
 د اخبره سمه ده چي دا پارلمان به داسي پارلمان نه وي ، چي هغه دي په ډېره ښه توګه وکړای سي د هيواد په اوسني حالت کي د ټولو ستونزو څخه د هيواد دوتلو په چاره کي د حکومت سره ډېره مرسته وکړي ، خو زه داسي هم نه ګڼم ، چي دا پارلمان به راتلونکي حکومت ته ( راتلونکۍ حکومت ځکه وايم ، چي د پارلمان د جوړېدو نه وروسته ، بايد وروسته  کابينه ،  پارلمان ته د اعتماد درائی اخستلو لپاره وړاندي سي ) ډېري ستونزي جوړي کړي . دا د راتلونکي پارلمان او حکومت تر مېنځ د همکارۍ په اړيکو پوري اړه لري . خو په ټوليز ډول ويلای سم ، چي اړيکي به دومره بدي هم نه وي لکه يو شمېر کسان چي ئي وړاند وينه کوي . 
له پورتنيو خبرو نه په هيڅ ډول زما منظور دا نه دی ،چي د حکومت او راتلونکي پارلمان پر کړونو بايد نيوکي ونه سي ، بلکي برعکس زه په دې باور يم چي د حکومت او راتلونکي پارلمان پر ناسمو کړونو بايد اوهرومرو نيوکي وسي او نه يوازي نيوکي وسي ، بلکي په ډېره جدي توګه دي ترې نه وغوښتل سي  چي هغه سمي کړي . 
زما له نظره يوه ددغو ستونزو او نيمګړتياوؤ نه په ټول دولتي سسټم کي د اداري فساد ، بډو او اختلاس شتون  او  مخ په زياتېدونکي نا امنۍ دي . زما له نظره د افغانستان خلګ او روڼ آندي ئي بايد د حکومت نه په ډېره کلکه او دوامداره توګه ددغو نيمګړتياوؤ د سمولو غوښتنه وکړي او په دغه لاره کي خپله هم د حکومت سره مرسته وکړي او دسمون دلارو په اړوند ئي حکومت ته خپل وړانديزونه هم وکړي . ځيني کسان خو لا داسي هم سته چي خپله په اداري فساد ، بډو او اختلاس کي ککړ وي ، خو پر حکومت نيوکي کوي ، چي ددغو ناوړو پديدو مخه نه نيسي .
دحکومت يوه بله نيمګړتيا دا هم ده ،چي وخت په وخت ددولتي رسنيو ( ورځپاڼو ، راډيو او ټلويزيون ) له لاري  خلګو ته پوره مالومات نه ورکوي او اکثراً خلګ  دحکومت له خوا په ډیرو کړو کارونو خبر نه وي ، ځکه نو داسي فکر کوي ، چي حکومت هيڅ کار نه دی کړی .
زما هيله داده ، چي موږ بايد دپوپوليستو سياستوالو په توګه نه بلکي د وطنپالو افغانانو په توګه د هيواد پېښي او سياسي بهير وارزوؤ او هر وخت د هري نيوکي سره يو ځای د هغه د حل لاري هم په ګوته کړو.
  ",پارلماني ټاکني اود نوي پارلمان په وړاندي پرتې دندي او ستونزي( لمړۍ برخه)
73,,"

په ډیره خواشینئ سره مو خبر تر لاسه کړ چې الحاج عبدالقیوم بزګر لدی فاني دونیا څخه د تل لپاره سترګی پټی کړی .. 

خدای بخښلی حاجي عبدالقیوم بزګر په بیلابیلودولتي مقامونو کي دنده سرته رسولې ده. 
ده خپل  هیواد، پښتو او پښتونولۍ ته خپل ژوند وقف کړی و.  دده د روزني برکت دی چی ټولي کورنۍ ئی د پښتني کلتوراو ادب  خدمت او پرمختګ ته  ملا تړلی ده  . دبیلګی په توګه :
  ډاکترمحمد فرید بزګر دختځ دبیا رغوني اداری (کور) په چوکاټ کي او  محمد طارق بزګر ددعوت خپرونی له لاری قام هیواد او پښتنی کلتور ته نه هیریدونکی او نه ستړی کیدونکی خدمتونه کړی دی او کوی ئی. د خدای بښلی  حاجی عبدالقیوم بزګر كورنۍ او خپلوانو ته د زړه صبر غواړو اوپه غم کی ورسره خان شریک ګڼو  ۰ اروا دی ښاده او جنت فردوس دی په نصېب شي .
  
ډاکـتر کـبيـر ســـتـوری
دپښتنو ټولنیز ولسولیز ګوند مشر
 
Dr. Kabir Stori
President of PSDP
Kiebitzweg 12     50389 Wesseling, Germany
Tel..0049 2236 83463  Fax: 0049 2236 841930
 
   ",دحاجی عبدالقیوم  بزګر دمړينی له کبله دغمشریکۍ پيغام
74,حقمل,"
					    					    د تخار  د بهارک په ولسوالى کې د پوليسو او مظاهره کونکو داخ اوډب ترمينځ دوه تنه ملکى وګړى مړه او څلور تنه نور ټپيان شوى دى . پېښه ګډوالو ته په دغه ولسوالى کې د يو نوى ښار د جوړولو او کډوالو ته د ځمکو پر ويش رامنځ ته شوې ده . دتخار والى وويل دپېښې څيړنه روانه ده . ",په تخار کې دوه تنه مړه او څلور تنه ټپيان شوى دى 
75,,"
					    					    امريکا او افغان حکومتونو په لوړه کچه د ٥  نيم ميلياردو ډالرو د مرستې يو تړون د پنجشنبې په ورځ  په کابل کې په داسې وخت کې لاسليک کړ چې افغان لسمشر  حامدکزى هم حاضر وو . ددغه تړون له مخې  چې د ماليې وزير داکتر انور الحق احدى او په کابل کې د امريکا سفير نيو من  تر مينځ لاس ليک شوى ،امريکا  دپنځو کلونوپه ترځ کې د ښونې، روغتيا، اقتصاد ، او ټولينزو چارو د پرختياوو په موخه  له افغان لورى سره   ٥  نيم ميليارده  ډالر مرسته کوى .					    ",د ٥ ميلياردو ډالرو تړون
76,حقمل,"
					    					    د حزب اسلامى  ګوند مشر  حکميتار په يوه خپره شوې وينا کې  د افغان
ولسمشر د ملى پخلاينې له تګ لارې سره مخالفت  ښودلى او  وايى تر څو چې په افغانستان کې بهرنى ځواکونه وى ،سوله اوملى پخلاينه منځ ته نه شې راتلى .  د کرزى سلا کار  داکتر  سپنتا ويلى  چې  ددولت په پلان کې  حکمتيار او ملا محمد عمر د ملى پخلاينې  په برنامه کې ځاى نه لري .					    ",حکميتار د کرزى ملى پخلاينه نه منى 
77,حقمل,"
					    					    د کندهار ولايت دشاولى ګوټ ولسوال  حاجى حيات الله د جمعى په مازديګر د يوې چاودنى له  کبله  د دوو تنو ساتونکو سره يوځاى وژل شوى دى . په چاودنه کې درى تنه ټپيان شوى دى . امنيى چارواکو د پېښې په تور څه کم شل تنه شکمن کسان نيولى دى .طالب اورپکو  منلې چې ددوى کسانو دا چاودنه  ترسره کړې ده . ويل کيږى چاودنه د ريومټ کنترول  په ذريعه رامنځ ته شوې ده .په کندهار کې يو چارواکى ويلى دى 
چې  پېښه هغه وخت رامنځ شوې چې ولسوال د ولسوالى له نوې ودانۍ 
څخه له کتنې وروسته د زړې ولسوالى پر لور روان شوى وو. ",دکندهار د شاولى کوټ ولسوال وژل شوى دى .
78,حقمل,"
					    					    د معلولينو او معيوبينو وزيره صديقه بلخې  او ددولت يو شمير نور لوړ پوړى چارواکىنن له غرمې  مخکې  له  هغه غوڼدې څخه  وتيښتيدل چې دلويې جرګې په کيږدۍ کې په کابل کې د معلولينو او معيوبينو دنړيوالې ورځې په مناسبت جوړه شوې وه . په دغه غوڼده کې هغه وخت تاوتريخوالۍ راپيدا شو چې يو شمير قهر جن  معلولين او معيو بين پر کيږدى ورننول  او دغه وزيرې ته يې د غلې خطاب وکړ او هغه يې په اداري فساد او درغليو تورنه کړه . د معلولينو او معيوبينو دچارو وزيره چې د وينا په حال کې وه د يوې نامعلومې دروازې څخه د يوشمير نورووزيرانو او اولوړ پوړو دولتى چارواکو سره يو ځاى وتښتيدله .
يو شمير معلولينو او معيوبينو پر خپلو ځانو پطرول شيندلي وو او هڅه يې کوله  چې خپلو ځانو ته اور واچوى .په دغه تاوتريخوالى کې د لويې جرګې په کيږدۍ  کې ميزوونه، چوکۍ او ستيج  چپه او وران شول او يو شمير پوليسو د اوبو د ټانکرړنو سره دغې سيمې ته راورسيدل ترڅو ددغه تاوتريخوالى مخه ونيسي . دغه قهرجن معلولين او معيوبين هڅه کوې د مظاهرې په شکل د ښار په لور وخوځيږى .قهرجنو معلولينواومعيوبينو ددغه وزير د ګوښه کيدو غوښتنه کوله او په نارو او سورو  سره يې دولت پړ باله چې  ددوى ژونده ته يې هيڅ ډول توجه نه ده کړې .					    ",د معلولينو او معيوبينووزيره له غوڼدې وتښتيدله 
79,,"
					    					    د افغانستان او پاکستان تر مينځ د سپين بولدک او ويښ پوله چې د پنجشنبې راهيسې د پاکستاني چارواکو له  خواد ترافيکو پر مخ تړل شوې وه، نن له غرمې مخکې د سپرليو پرمخ بيرته پرانيستل شوه . ددغې پولي  دتړل کيدو په اړوند دواړه لوري يوبل ګرم بولى .افغان چارواکو وويل چې پاکستانې پوليسو دوه تنه افغان کډوال وهلى او ټکولى دى او پاکستانى چارواکو ويلى چې  افغان ساتونکو د پاکستان يو سرحدى ګارد تښتولى دى .اس دواړه لوري دا مسله ختمه بولى .افغان ساتونکو د پاکستان سرحدى ګارد خوښۍ کړى دى .					    ",د سپين بولدک او ويښ پوله خلاصه شوه .
80,حقمل,"
					    					    د افغانستان ملى شورا د لنډ مهالې دارالانشا مشر داکتر عزيزالله  لودين وايى چې د ولسي جرګې د لومړنۍ غونډې له پاره ٨٥ فيصده تيارۍ نيول شوى دى .ده  دلومړنۍ غوندې د جوړيدو دنيټې په هلکه څه ونه ويل خو دايې په ډاګه کړه چې مخکې له هغې نه  به ، د ټولو وکيلانو له پاره روزنيز ورکشاپونه جوړ شي ترڅو د ولسى جرګې غړى  د  دارالانشا، د ولسى جرګې د مشر اومرستيالانو د دندو او صلاحيتونو او نورو اړوندو مسايلو په هکله اړين معلومات تر لاسه کړي . ده وويل داډول رکشاپونه ممکن په راتلونکې اونۍ کې پيل شي . ",د ولسي جرګې دغونډې له پاره ٨٥ فيصده تيارى  .
81,حقمل,"
					    					    د کابل د روغتيا په څلور لاره کې  د ملى اردو د ډزو په پايله کې هغه  وخت يو پوليس او يو بندى  ټپيان  شول کله چې پوليسو غوشتل څو تنه بنديان د کابل پلچرخى جيل ته وليږدوى . ډزې هخه وخت وشوى ، چې پوليسو په دغه څلور لاره کې  موټر د ملى اردو د سرتيرو په وړاندې نه وو درولۍ .
پوليس وايى چې ملي اردو حق نه لري ددوى موتر ودروي او تلاشى يې کړي . ددفاع وزارت وياند وايى چې دپېښې په اړوند تحقيقات روان دي . 
 ",د ملى اردو په ډزو يو پوليس او يو بندى ټپيان شول .
82,,"
ټولو محترمو ښاريانو ته خبر ورکول کيږي چی د شفا رواني او معادينو ( د نشيی توکو استعمالونکو) روغتون نوی په فعالیت پيل کوي.نوموړې روغتون په ډيرو مجربو ډاکټرانو، نرسانو او مجهز لابراتوار سمبال او 24 ساعته ( شپه او ورځ) د محترمو ناروغانو په خدمت کی دی.چی رواني (عقلي) او معتادین (نشيی) ناروغان مني.
",خبرتیا:: رواني (عقلي) او معتادین (نشيی) ناروغان
83,حقمل,"
					    					    د هلمند امنيتې چارواکو منلې ده چې په هغه وسله واله نيښته کې چې دجمعې په ورځ ددغه ولايت دنوزاد ولسوالۍ په مربوطاتو کې رامنځ
ته شوه يو دولتى پوليس مړ او پنځه تنه ټپيان شوى دى .وسله وال د پېښې له ځاى څخه تښتيدلى دى . ",په هلمند  کې يو پوليس مړ او پنځه تنه ټپيان شوى دى 
84,,"
ع  : نورزي هلمند
دهلمندپه نوزادولسوالي كښې يوعسكرمړاوپنځه تنه زخميان شول .
دهلمنددنوزادپه ولسوالي كښې هغه مهال دګل محمدپه نوم يوعسكرمړاوپنځه تنه نورټپيان شول كله چي په نوموړي  ولسوالي كښي دسيمې دامنيت په دټينګولولپاره په ګزمه بوخت وو دهلمندامنيه قومندان مل پاسوال عبدالرحمن صابردبېنواخبريال ته وويل : چي پېښه تيره ورځ دغرمې پر۱۲ بجې رامنځته شوه صابروويل چي سيمي ته ئې پنځوس نورعسكرليږلي خوطالب جنګيالي دسيمي څخه په تيښته بريالي شويدي .
داپه داسي حال كښې ده چي دوې اونۍ مخكي هم دطالبانوله لوري دنادعلي دكاريزصدى په سميه كښى هم دوه سيميزپوليس وژل شوي وه .
  ",په هلمندکي جګړې مرګ ژوبله رامنځته کړېده 
85,حقمل,"
					    					    د جمعې په ورځ د عراق  فلوجې ښار ته نيږدى د امريکا لس تنه عسکر په يوه چاودنه کې وژل شوى دى . همدارنګه څلور تنه نور د پنجشنبې په ورځ په دو جلا پېښو کې په عراق  کې وژل شوى دى . ",لس تنه امريکايان په عراق کې وژل شوى دى  .
86,خليل الله سروري / بېنوا كندهار,"
 دافغانستان د وتلي او منلي فرهنګي _ ملي شخصيت ارواښاد علامه اكاډيميسن پوهاند عبدالشكور رشاد بابا ( ر ح ) لومړۍ تلينه پرون د ليندۍ د مياشتي پر ۱۱ (د جمعې په ورځ) چي د ديسمبر د مياشتي د ۲ نېټې سره سمون لري د كندهار د لرغوني   خليل الله سروري / بېنوا كندهار
د ليندۍ - ۱۱- ۱۳۸۴ ل (ديسمبر – ۲ – ۲۰۰۵ ع ) 
دافغانستان د وتلي او منلي فرهنګي _ ملي شخصيت ارواښاد علامه اكاډيميسن پوهاند عبدالشكور رشاد بابا ( ر ح ) لومړۍ تلينه پرون د ليندۍ د مياشتي پر ۱۱ (د جمعې په ورځ) چي د ديسمبر د مياشتي د ۲ نېټې سره سمون لري د كندهار د لرغوني او تاريخي ښار په منډيګك مانۍ كي دكندهار د داطلاعات كلتور او ګرځندوي رياست له خوا په ډيرو شانداره مراسمو سره ولمانځل سوه.غونډه دپروګرام سره سم دقرآن كريم دڅو مباركو آياتونو په تلاوت سره پيل سوه وروسته د كندهار د داطلاعات كلتور او ګرځندوي رياست رئيس ښاغلي عبدالمجيد بابي دكنفرانس دمشر په تو ګه وينا واورل ورپسې دكندهار د ولايت مرستيال ښاغلي غلام جيلاني همايون دكندهار دوالي په استازيتوب دغونډي برخه والو ته پرانستونكي وينا واورل او ددغسي غونډو او كنفرانسونو جوړېدل يې وستايل بيا دعلامه رشاد بابا ( رح) زوى څېړنمل انجينر شېرشاه رشاد ""دعلامه بابا ( رح) پر ژوندانه څوخبري"" تر سرليك لاندي خپله مقاله دغونډي ګډونكوونكو ته واورول . وروسته دخاطرو په برخه كي ښاغلي فضل محمد پنهان دعلامه بابا (رح) څوخاطري بيان كړې ورپسي دويرنو په برخه كي دعلامه بابا( رح) لور مېرمين كوكو رشاد ( برى) دعلامه بابا ( رح) په اړه خپله ويرنه وويل او ورپسې په ترتيب سره دكندهار د پوهني رئيس ښاغلي حيات الله رفيقي ، نعمت الله شېراني صاحب ،عبدالمجيد بابي صاحب او ځوان شاعر امين په وار سره خپلي ويرني واورولې بيا د پيغامونو په برخه دكندهار ولايت اداري مرستيال ښاغلي غلام فاروق فرهمندد افغانستان د جمهور رئيس حامد كرزي پيغام واوراوه ورپسې د افغانستان دعلومو اكاډيمي پيغام دنادرشاه آغا له خوا ولوستل سو وروسته دمقالو په برخه كي دښاغلي محمدمعصوم هوتك صاحب مقاله دځوان ليكوال او شاعر سعيد لودين له خوا وويل سوه او همدارنګه په ترتيب سره دبېنوا فرهنګي ټولني مشر عبدالاحمد محمديار اوځوان ليكوال ښاغلي عبدالقديم پتيال خپلي مقالي واورولې ورپسې ستر ليكوال ، ژبپوه او اديب ډاكټر عبدالرازق پالوال صاحب دغونډي ارزونه وكړه او دسهارني كنفرانس په پاى كي دكنفرانس پرېكړه ليك داستاد عبدالباقي پوپل له خوا چي د كنفرانس د دارالانشاء مشري يې په غاړه وه، غونډي ته وړاندي سو .وروسته دجمعي د لمانځه او ډوډۍ له پاره د يوه ساعت له پاره په غونډه كي وقفه راغله .دماپښين پر ۲:۰۰ دكنفرانس ماپښيننۍ برخه پيل سوه دغونډي په دې برخه كي د علامه بابا ( رح) د انځوريز نندارتون چي دكندهار داطلاعات كلتور او ګرځندوي رياست په ابتكار جوړ سوى و پرانستل سو په دې نندارتون كي د علامه بابا (رح) د ۳۰۰ په شاوخوا كي انځورونه، چاپي او ناچاپه آثار، داغوستلو كالي او دې ته ورته نور د علامه بابا (رح) د استعمال وړ توكي ايښوول سوي وه .د نندارتون دپرانستلو وروسته دغونډي ټول گډون كوونكي دعلامه بابا (رح) دزيارت پر لور رهي سول او هلته يې د علامه بابا (رح) پر مرقد د عقيدت او درنښت له پاره دګلوګېډۍ كښېښوولې او دعلامه بابا (رح) پاك روح ته يې دعا وكړه ورپسې دعلامه بابا(رح) په زيارت كي دعلامه بابا په وياړ مشاعر ه جوړه سوه چي د مازديګر تر ۵:۰۰ بجوپوري يې دوام وكړ.د يادوني وړ ده چي په دې غونډه كي د ګډون له پاره دارواښاد لوى استاد حبيبي صاحب او ارواښاد محمد ابراهيم خواخوږي عزتمنو زامنو هر يو انجنير ميرويس حبيبي او جنرال غرزى خواخوږي او د كابل، وردګ او پروان ولايتونو څخه نورو مېلمنو په دې ساړه موسم كي د ليرو ځايونو څخه ډېر زحمت كښلى و او كندهار ته يې تشريف راوړى و چي ددوى دا سپېڅلى احساس به د ټولو فرهنګپالو په زړونو كي تل پاتى وي .
دانځورونو د ليدو لپاره پر انځور کليک وکړې















































































































































































































































































































 ",په كندهاركي  دعلامه بابا( رح) لومړۍ تلين ولمانځل سو
87,پوهندوي جنرال گل احمد ( مددزي),"
پوهندوي جنرال گل احمد ( مددزي)  دوهمه برخه په لومړۍ برخه کي دارادې دازادۍ داصل په اساس دټاکنوپه بهيررڼا واچول شوه . په دې برخه کي د ټاکنيزو حوزود  اوسيدونکود شمير په تناسب ، د عادلانه استازيتوب اصل د خوندي کولو په باب د ټاکنو د چاروا کو اجرا ت ، اود توليز  اکثریت د منل شوي حقوقي قاعدې په اساس د راجستر شوو رايه ورکوونکو په انډول د کارول شوو رايو او د  کارول شوورايوڅخه دگټونکوکانديدانو د رايو د تناسب په کچه ، د استازو دواک مشروعيت ، څيړل کيږي .  داساسي قانون ( ۸۱ ) ماده ، ملي شورا دستر تقنيني ارگان په توگه دافغانستان دخلکودارادې ښکارندويه او د ټول ملت استازي بولي . د نوموړي قانون په ( ۸۲ ) ماده کي ، ولسي جرگه دملي شورا د دوومجلسونو څخه يومجلس  گنل شوی او( ۸۳) ماده حکم کوي چي د ولسي جرگې غړي ، د خلکو د ازادو ، عمومي ، پـټو او مستقيو انتخاباتو له لاري ټاکل کيږي چي د غړو شمير ئي د هري حوزې د نفوسو د شمير په تناسب بايد د (250) تـنو څخه زيات نه وي او دانتخاباتو په قانون کي بايد داسي تدابير ونيول شي چي د ا فغانستان دتولو خلکو لپاره ، دعمومي اوعادلانه استازيتوب انتخاباتي نظام خوندي کړي . د(138) له مخي ، په هر ولايت کي يوه ولايتي جرگه جوړيږي چي غړي يې دقانون سره سم ، دنفوسوپه تناسب دازادو ، عمومي ، پټو او مستقيمـو ټاکنو له مخي دولايت داوسيدونکولخواتاکل کيږي (1).  په ذکرشوومادو کي د نفوسو د شمير په تناسب د عادلانه ا ستازيتوب اصل د ټاکنو د حقوقي مشروعيت لـپاره له دې امله ځانګړی اهميت لري چي د يوې سيمي د اوسيد ونکود ازادي ارادې پر بنست د هغـوی د جمعي رايي د رعايت او درناوي خوندي کول تضمينوی اود شمیرپه تناسب د هري سيمي اوسيدونکو ته دهيوادپه چاروکي دونډي اخستلو داسي زمينې برابروي چي دهغو په اساس دولتی نظام ، د ملي منني دوړتيا په لرلو سره دخلکو استازيتوب کولای شی .  په ولسوا کي نظام کي دعادلانه استازیتوب په اساس دتاکنو ترسره کول یوبنستيزاصل دی چي موجوديت يې دټاکنوپه قانون کي خوندي کيږي  . د ټاکنود قانون د(11) مادې د حکم له مخي، د ولسي جرگې اوولايتي شـوراگانو د ټاکنو په اړوند ، هر ولايت يوه حوزه او کوچيانو ته د ولسي جرگي د تاکنو لپاره ټول هيواد يوه حوزه تعين شوې ده اوهره حوزه د نفوسو د شمير په تناسب د استازيتوب د څوکيو استحقاق لري . د نوموړي قانون په (19) ماده کي دولسي جرگي دڅوکيو شمېر (249) ټاکل شوي اود (20) مادي د (2) بند دڅرگندونو له مخي (10) څوکۍ کوچيانـو ته ځانګړي شوي دي . کوچیانو ته د (10) څوکـیـو د ورکولـو حکم ، په حقيقت کي د نفوسو په تناسب دعادلانه استازيتوب د اصل رعايت ته لمړي ننګونه ده . دعادلانه استازيتوب د اصل په اساس د څوکيو استحقاق بايد د استثـنا پرته، د نفوسو دشميرله مخي تثبيت شي  اوددې حکم څخه دکوچيانو په شمول دهيڅ يوې ټاکنيزي حوزې مستـثنی کول جواز نه لري .په دې توگه کوچيانو ته په پورتني ډول د(10) څوکيوورکول داساسي قانون سره ښکاره تناقض لري .  د ټاکنودچارواکو لخوا ، ولايتونو ته داستازودڅوکيو دويش څخه جوتيږي چي دنفوسو په تناسب د عادلانه استازيتوب اصل، په عمل کي ديوې بلي ننګوني سره لاس په گريوان دي . ددې ننګوني اصلي لامل، په هيواد کي دنفوسودکره سرشميرني نشتوالی دی . په دې کي شک نشته چي د هيواد دنفوسو حقيقي شمېر څرگند نه دی اوکومه نوي سر شميرنه چي دتاکنو لپاره اساس گنل شوي ، پخپله ناسمه ده اودبلي خواهمدا ناسم ارقام اودهغي پربنست ، ترسره شوي اجرات هم داولس څخه پت ساتل شوي دي . چارواکو تر اوسه پوري اولس ته روښانه کړې نه ده چي د هر ولايت نفوس څو تنه دي  او په ولسي جرگه اوولايتي شوراگانوکي ، داستازوڅوکۍ څه ډول محاسبه شوي دي . يوازي چارواکو ته  څرگنده ده چي د ټاکنو دقانون په (20) ماده کي ذکر شوی حکم يې څرنګه پلی کړی دی او ملت ته يې د نوموړي حساب حرڼوالي په ډاگه کري نه دي اوددي معني داده چی تنهاچارواکي په خپل زغم پوهيږي> چي دهرولايت لپاره ئي دنفوسودسمبوليک شميرپه تناسبي بنست، دڅوکيوشميرحه ډول تثبيت کري دی. سره له دي چي د(20) مادي(4) بندحکم کوي چي کميسون مکلف دي دحوکيو په تخصيص کي داستفادي وړ محاسبات خپاره کړي ، خوکميسون تراوسه هم دا کار نه دي کري (2). داچي په هيوادکي دنفوسوشميرنه نده شوي اونمونوي سرشميرنه هم داولس له سترګو پټه پاتي ده ، نود نفوسو په تناسب دعادلانه استازيتوب  د اصل له مخي ، ولايتونوته دڅوکيو دتثبيت په اړوند دتاکنو دچارواکو اجرات دمشروعيت له پوښتني سره مخ دي . ددي پوښتني دنه پيدا کيدويونسبتآ ښه بديل داړ چي په هره حوزه کي دراجسترشوورايه ورکوونکو دشمير له مخي ، داستازو څوکۍ ويشل شوي واي . ځکه چي د نفوسو د تخميني او نمونوي شمير په نسبت د راجستر شوو رايه ورکوونکو ارقام ، سربيره پر دي چي دچارواکو اجرات ئي اسانه کول ، اولس ته هم شه څرگند اود ډاډ وړ ړ. مگر داچي ولي چارواکو ددي نسبتآ واقعي اوروښانه ارقامو په ځاي ، ملت ته دانديښنې وړ ناڅرگندوارقاموڅخه داستازودڅوکيودتثبيت لپاره کارواخيست اوبيا ئي دڅوکيو په ويش کي محاسبه شوي ارقام، داولس دخبرتيا لپاره هم خپاره نکړل اوپه دې توگه ئي د ملت دقضاوت څخه هر څه پټ وساتل ، پخپله د مشروعيت معما بلل کيږي .  که دټاکنو دقانون د(28) مادې حکم ته ځير شو، ليدل کيږي چي دولايتي شوراگانو دغړو دشمير په اړوند ددې مادې څرگندوني په عمل کي متضاد مفهوم افاده کوي .نوموړې ماده حکم کوي چي :((د ولايتي شوري دغړو شمير، دنفوسو له مخي په لاندي توگه ټاکل کيږي : - هغه ولايتونه چي له پنځه سوه زرو(500000) تنو  څخه لـــږ نـفــوس لري ، (9) غړي ؛ - هغه ولايتونه چي له پنځه سوه زرو (500000) تنـو څخه زيات تريو مليـون (1000000) تنو پوري نفوس لري ، (15) غړي ؛ - هغه ولايتونه چي د يو مليون(1000000) تنو څخه زيات  تر دوو مليونو (2000000) تنو پوري نفـوس لري ، (19) غړي ؛ - هغه ولايتونه چي د دوو ملـيونـو  (2000000) تنـو څخه زيات تر دري مليونو (3000000) تنـو پوري نفوس لري ، (23) غړي ؛ - هغه ولايتونه چي د دري مليونو (3000000) تنو څخه زيات نفـوس لري ، (29) غړي .)) ددي تفصيل څخه جوتيږي چي د ولايتي شوري د غړو شمير ، د نفوسو د شمير سره کوم تناسب نه لري او ديو ډول معکوس تصاعد نسبت په گوته کوي چي د اساسي قانون د(138) مادې سره ښکاره ټکر لري .  دټوليزاکثريت دمنل شوي حقوقي قاعدې په اساس ، داولس په استازيتوب دگټونکو نوماندانو دواک  مـشروعيت د ټاکنو په حقوقي ارزونه کي ډيـر اهمــيت لريٍ . ارقام ښيي چي په تول هـــيـواد کي (12977336) تنه رايه ورکوونکي راجستر شوي اوددې جملي څخه (6412615 ) تنو په ټاکنوکي گډون  کړی دی چي په سلو کي (41/49%) جوړوي او دحوزوي گډون کچه په سلو کي د(71%) څخه پيل او تر (20%) پوري را کښته کيږي . دا د ټول هيواد او په تيره بيا ديو شميرحوزوداستازو دواک مشروعيت ترپوښتني لاندي راوړلي . همداراز دهري حوزې دگټونکوکانديدانودرايوترمنځ دکتني وړ توپير له يوې خوا اودهيواد په سطحه دکارول شوو رايو څخه دگټونکو کانديدانو درايوبرخه له بلي خوا ، په عمومي او حوزوي کچه د اولس دارادې دتمثيل له مخي ، داستازو دواک مشروعيت دانديښنې وړ ښيي .  په حوزوي کچه درايه ورکوونکو گډون جوتوي چي دباميانوولايت په سلوکي د (7/71%) ترتولـو  لوړه اودزابل ولايت په سلوکي د(15/ 20%)ترتولو کښته دگدون کچه لري .( دباميانوحوزه کي د(176008) تنوراجسترشوورايه ورکوونکوڅخه(126296)تنواودزابل په حوزه کي د(102695)تنوراجسترشوورايه ورکوونکوڅخه(20695)تنوپه ټاکنو کي برخه اخيستي ده) په دې توگه په(20) ولايتونوکي دحوزوي گډون  کچه ( بدخشان 79/60 % ، بادغيس 28/58 % ، بغلان08/54% ، بلخ10/51% ، باميان7/71% ، دايکندي7/61% ، فراه53/57% ، فارياب52/62% ، غزني80/50% ، غور57/66% ، هرات  80/62% ، جوزجان18/63% ، خوست07/56% ، کندز35/61% ، نورستان10/64% ، پکتيا  74/63% ، پکتيکا89/52% ، سمنګان55/665 ، سرپل89/62% اوتخار69/66%) په سلوکي تر(50) پورته او په پاتي(15) حوزوکي دگډون پيمانه ( هلمند76/36% ، کابل49/335 ، کندهار32/25% ،  کاپيسا40/41% ، کوچيان34/38% ، کنر99/45% ، لغمان88/37% ، لوگر64/38% ، ننګرهار 62/47% ، نيمروز12/44% ، پنجشير30/35% ، پروان66/35% ، ارزگان44/23% ، وردگ  38/41% اوزابل15/20% ) په سلوکي تر (50) کښته ده.  دهري حوزې دگټونکو کانديدانو رايي ښيي چي په يوه حوزه کي دلومړي اواخري گټونکي کانديد درايو تر مينځ څومرتبې (مثلآ په کابل کي د حاجي محمد محقق (52686 ) رايي ، دسيد داړدهاشمي (2130)رايوڅخه(24)مرتبې زياتي دي ) توپيروجود لري . دتولواستعمال شوورايو په انډول دگټونکو  کانديدانو د رايو مجموعي شمير په ډاگه کوي چي د (6412615) کارول شوو رايوڅخه ، گټونکو کانديدانوټولي(2080379) رايي خپلي کړي چي په منځنۍ توگه دسلوڅخه(44/32%) جوړوي اوپه توليزه  توگه دکابل اوارزگان دولايتونوڅخه پرته دنورو حوزو ارقام په سلوکي د(50) څخه تيت دي (بدخشان  91/37% ، بادغيس98/22 ، بغلان26/33% ، بلخ70/29% ، باميان88/37% ، دايکندي25 /37% ، فراه20/34% ، فارياب47/28% ،غزني58/29% ،غور66/36% ، هلمند41/28% ، هرات29/31% جوزجان28/32% ، کابل33/54% ، کندهار91/41% ، کاپيسا04/31 ، خوست 59/24% ، کوچيان 71/41% ، کنړ50/22% ، کندز10/27% ، لغمان68/27% ، لوگر45/19% ، ننګرهار23/27% ،  نيمروز38/17% ، نورستان44/21% ، پکتيا71/24% ، پکتيکا61/31% ، پنجشير98/26% ،  پروان13/30% ، سمنګان55/41% ، سرپل24/35% ، تخار22/28% ، ارزگان63/59% ، وردگ  92/30% اوزابل56/28%).  دټولو(12977336) تنوراجسترشوورايه ورکوونکوله جملې څخه، گټونکوکانديدانو(2080379) رائي گټلي چي منځنۍ فيصدي يې (03/16%)ته رسيږي او په هيڅ يوه حوزه کي درايو يو پردريمه برخه هم  جوړولاي نشي( بدخشان 80/22% ، بادغيس39/13% ، بغلان99/175 ، بلخ18/15% ، باميان18/27%  دايکندي23% ، فراه68/19% ، فارياب39/17% ، غزني02/15% ، غور 40/24% ، هلمند44/10% هرات65/19% ، جوزجان40/20% ، کابل20/18% ، کندهار 61/10% ، کاپيسا80/12% ، خوست 79/13% ، کوچيان99/15% ، کنر35/10% ، کندز62/16% ، لغمان48/10% ، لوگر51/7% ،  ننګرهار06/13% ، نيمروز66/7% ، نورستان74/13% ، پکتيا75/15% ، پکتيکا 72/16% ،  پنجشير52/9% ، پروان74/10% ، سمنګان65/27% ، سرپل16/22% ، تخار82/18% ،ارزگان 37/135 ، وردگ79/12% اوزابل75/5%) (3) . که چيري دټاکنو په بهير کي د درغليو اوبډو اخستلـو اغيزي ور زياتي کړو، نوامکان لري چي گټونکو کاندیدانوته ، دخلکو درښتيني باور رايه، په سلوکي په منځنۍ  توگه ترلسو هم ټيټه شي .  هغه ارقام چي دټاکنو دسمون گډ دفتر په انټر نيټ پاڼه کي دروان کال دتلي او لړم دمياشتو په اوږدوکي  خپاره شوی دي ، په ډاگه کوي چي دټاکنو چارواکو خپل قانوني مکلفيت ته اړينه پاملرنه نه ده کړې . دمثال په توگه د تلي د مياشتي تر (28) نيټې د ټاکنو دسمون گډ دفتر په انټرنټ پاڼه کي د راجستر شوو رايه ورکوونکوشمير(13134787) تنه خپريده . دلړم دمياشتي د(7) نيټې وروسته ، دکوچيانو دحوزې پرته ، په نورو ټولو حوزو کي جمعآ د (157451) تنو په کميدو سره (12977336) تنو ته راټيټ شو . همداراز د لړم دمياشتي په(7) نيټه دکوچيانو په حوزه کي دکارول شوورايو شمير (409644) خپور شو چي وروسته  دلړم دمياشتي په(26) نيټه د(204862) په کمولوسره (204822) ته راکښته شو. داډول اجرات دټاکنو دچارواکو د کړنوپه قانونيت باندي ، شک پيداکوي . سربيره پردې ، په ټاکنيزوحوزوکي دښځينه څوکيوداختصاصولو په اړوند دټاکنو د چارواکو اجرآت ، د قانون په وړاندي دبرابري اودقانون ديوشان پلي کولود نړيوالو اصولو سره سمون نه لري . روښانه بيلګه يې ، د فارياب ، کندز ، تخار او بدخشان په حوزو کي داستازو دټولو (9) څوکيو څخه ، ښځوته دفارياب په حوزه کي د(3) څوکيو اوپه پاتي نورو دريو حوزو کي د (2) څوکيوځانګړي کول دي .همدا شان دوردگو ، پکتيا ، خوست ، فراه ، سرپل اوجوزجان په حوزوکي ، داستازودټولو(5) څوکيوڅخه ، ښځوته دوردگوپه حوزه کي(2)څوکۍ اوپه پاتی نورو(5)حوزوکي(1)څوکي ځانګړي کړي . د ټاکنود پايلو داعلان څخه څرگنديږي چي مخکښ گتونکي کانديدان دتيرو دوه نيمو لسيزو دشخړود متقابلو دشمنو لورو جپوړي او مشهور اشخاص دي (4).هرچا ته د حيرانتيا وړ ده چي د1357 کال خخه تر1380کال  پوري دبيلا بيلو گوندونو، تنظيمونو او ډلو تر منح جرو کي تول هيواد ويجاړ او په سلونو زره انسانان ووژل شول ، خو دجري يو لوري ئي هم پړه په غاړه نه اخلي او هريو خپلي کرواړي حق اودبل ناحق بولي .دا  هيچا ته دمنلو وړ نه ده چي دداسي لويي بربادۍ اوانسان وژني مسئولين دي ټول په حق وي او همدا راز په انساني منطق جوړه نه راځي چي ملت دي دخپلي بربادۍ عاملينوته داستاريتوب واک ورکړي . په همدې اساس ويلاي شو چي  د ولسي جرگې او ولايتي شوراگانو ټاکني ، داولس د چپي خولي اکثريت د ازادي ارادې په تمثيلولوکي ،  دحقوقي ارزوني له پلوه، لاندي مطالبو ته دځانګړي پام اړوني غوښتنه کوي :  1- په دې کي شک نشته چي په اوسنۍ نړي کي ټاکني د ولسواکي نظام دجوړولو او شتون يوازيني  وسيله ده ، خو ددې وسيلې هرډول ناوړه کارونه ، نه يوازي ولسواکي خوندي کولاي نه شي ، بلکه د اولس د رښتيني ازادي ارادې سره دمخالفت په صورت کي ، شونې ده چي بې شميره ناوړه غبرگونونه وزېږوي. 2 - هيڅوک بايد په دې فکرنه وي چي دولسي جرگې اوولايتي شوراگانوپه ټاکنوکي بري به د ملت په وړا ندي چاته دتيرواعمالو دمسئوليت څخه برائت ورکړی اوياهم دوخت په تيريدوسره به ونه پوښتل شي ؛  ځکه چي لومړی خو دټاکنو په بهير کي ، دستونزو، نيمگرتياوواودرغليوموجوديت ، داولس دارادې ازادي  داسي اغيزمنه کړه چي دپايلو مشروعيت يې ډيري پوښتني پيدا کوي او ثانيآ د تيرو دوه نيمو لسيزو جنګي جرايم او بشري ضد جنايات دبخښني وړ نه دي اود زماني تير يدل يې په تعقيبولو کي اغيزه نلري .  3 - داچي د تيرو دوه نيمو لسيزو د شخړو د متخاصمو لورو يو شمير نامتو لوبغاړي د ولسي جرگې اوولايتي شوراگانود ټاکنو د پايلو بريالي مخکښان دي ، پخپله د ټاکنو مشروعيت ته ستر گواښ بلل کيږي. دهمدې کسانوترمينځ په شخړو کي ، افغانستان ويجاړاوپه سلونوزره انسانان وژل شوي دي.نوځکه دوی  ته نه ښايي چي په ټاکنو کي بری ، ملت ته خپله مننه او دخپلو تيرو متضادو کرنو حقانيت وبولي . په تيرو  دوه نيمو لسيزو کي ديو بل په وړاندي ددوی کړني ، داسي متضادي دي چي ديو منل دبل ترديد اوديو په حق بلل، پخپله دبل ناحق گڼل ثابتوي . اولس ته دمنلو وړ نه ده چي دسلونو زرو انسانانو دوژني اود ټول هيواد دويجاړولو د جګړود ټولو لورو واکمن چارواکي دي د ملت رښتينی استازيتوب ترلاسه کړي .  4 – دټاکنوپايلي افغانانوته موقع ورکوي چي خپل راتلونکی برخليک باندي ښه په ځير سره غور وکړي او همداراز نړيوالي ټولني ته دازموينو لويه ننګونه ده ، تر څود ملي شورا ددې دورې ترپايه پوري په خپلو سترگو وويني چي دازمويل شوو ازموينه ، تير وتنه ده او دتير وتنو تکرارول بيا پخپل لاس د ځان وژل دي . که د تيري پيړۍ په پای کي ، نړيوالي ټولني د جره ځپلي افغانستان څخه په مخ اړولو سره ، نه يوازي افغانستان بربادکړ، بلکي داسي زمينه يې هم برابره کړه چي نن د ترهـګرۍ په نړيوالو منګولوکي د ټول بشريت ژوند تر گواښ لاندي دي ؛ خواوس دادی يوځل بيا د بن دپريکرورا وروسته دداسي نظم اونظام په جوړولو بوخته ده ، چي عناصراوکرندود يې دعدل پرځای بې انصافي اود ثبات پرځای گډ ودي ته په لمن وهلو سره ديوې بلي افغاني غميزي اونړيوال سرخوږي زيږيدو ته لاره اواروي.  ددې ليکني په دواړو برخو کیدولسي جرگې اوولايتي شوراگانو دټاکنو په باب دوړاندي شووڅرگندونو  حقوقي ارزونه په ډاکه کوي چي افغاني دموکراسي له همدې پيل څخه دملت دازادي ارادې دتمثيل پرڅای ،  دچارواکو دغوښتنو په تپلو ولاړه ده . که دا د تقــدير لوبه وي اوکه د تدبــير نيمگرتيا ، خو په ټولو حالاتو  کي ، راتلونکو نسلونوته د بد مرغيو په ميراث پريښودل دي . دډيري خواشينۍ ځای دی چي د نړيوالي ټولني داهتمام سره ،سره د دموکراسۍ په نوم د ولسي جرگې اوولايتي شوراگانو په ټاکنو کي ، خپلسريواو فساد سازمان ورکړل شوې بڼه غوره کړه . اوس خلک فکرکوي چي يو شمير چارواکو ددوی درايوڅخه د يوې تجارتي متاع په توگه کاراخيستی دی . له همدې امله اولس ته ددموکراسۍ پيل دتوپک له حاکميت سره دبــډو او درغليو ائيتلاف بريښي . شونې ده چي دټاکنودپايلوڅخه پورتنۍ انګېرنه يو شميرکسانوته دمنني وړ نه وي ؛ خو زمانه به دپېښو رښتينی بهير پټ ونه ساتي او دهرڅه پايلي به د ملت په مخ کي نندارې ته وړاندي کړي .  (1) دافغانستان اساسی قانون، د 8 / 11 / 1384 درسمي جريدې (818)پرله پسې گڼه ، دعدليې وزارت . (2) د ټاکنوقانون، د 10 / 3 / 1384 درسمي جريدې(850)پرله پسې گڼه،دعدليې وزارت.  (3) ارقام د ټاکنو دسمون گډ دفترد ويبپاڼي د 28 / 8 / 1384 د خپرونو څخه اخستل شوي او فيصدي يې ترتيب شوی دی .  (4) دټاکنو دسمون گډ دفترپه ويبپاڼه  کي د 1384کال دلړم دمياشتي په(26) نېټه خپرې شوي پايلي. ددې ليکني د لومړۍ برخي لوستلو ته دا ځای کښېکاږی ديولړ تخنيکي ستونزو له امله ددې ليکني دلمړۍ برخي دپيل (3) او (4) جمله په خپرِِيدو کي ناسمي ليکل شوي وې، هغو کسانو که دا ليکنه مخکي له بېنوا ويبپاڼي اخستې يا کوم ځای خپره کړې وي لطفآ دي دغه څو جملې اصلاح کړي . د همدې ليکني به لومړۍ برخه کي اوس دغه جملې اصلاح شوي دي . ( د خپرنيزي څانګي له خوا )  ", د ولسي جرگي او ولايتي شوراگانودټاکنو حقوقي ارزونه
88,خالد هادي حيدري,"
 وطنه 
زمــــــــوږ او ستا ميـــــــنه وطنه 
د مجــــــــــــــنون او دلــــــــيلا ده 
هر معـــــــــــدن دي خــــــــزانه ده 
هر لويشـــــــــــــــــــته دي طلا ده 
 
هر سنګر دي کلک تر غرو دی
ساتل شـــــــــــــــوی په زمرو دی 
هر ګل بوټــــــــــی دي ګوهر دی
هر تــــــــــيږه دي کيمـــــــــــــيا ده 
 
هر درياب دي رودٍنــــــــيل دی 
د فرعـــــــــون د سر قتـــيل دی
هر څانــــــــــــــــــــــګه د بهار دي 
په سرو وينو خوشنـــــــــــــما ده 
 
هر مرچـــــــــل دي فولادي دی 
هر بچــــــــــــی دي غــزنوي دی 
هر غاوٍر دي ابــــــــــــدالي دی 
هره لـــــــــــور دي زلــــــــيخا ده 
 
هر آواز دي زلــــــــــــــــــــــزله ده 
هر پاڅــــــــــــــــون دي تـجله ده 
هره ښــــــــکلې کارنـــــــامه دي 
حيــــــــدري ته رهنــــــــــــــما ده 
 
کندهار ١ / کب / ١٣٧٦ ", وطـــــــنه  !
89,حقمل,"
					    					    د افغانستان د ملى شورا د لنډمهالې دارالانشا په خپره شوى پاڼه کې
راغلې دى چې  دملى شورا  د ولسى جرګې  لومړنۍ غونډه  دروان کال د ليندۍ د مياشتې په ٢٨ نيټه په کابل کې جوړيږي . ولسى جرګه ٢٤٩
غړى او مشرانو جرګه ١٠٢ غړى لري . ",د پارلمان لومړنۍ غونډه د ليندۍ په ٢٨ نيټه جوړيږي
90,,"
 
نن سهار دافغانستان ختیځ ته دلغمان په ولایت کې پخوانی امنیه قومندان او دولسي جرگې غړی جنرال عصمت الله محبت د نامعلومو وسلوالو لخوا ووژل شو.
دا خبره خبري رسنیو ته دلغمان دوالي ویاند کړې.
عصمت محبت د جمعیت اسلامي گوند پورې تړاو درلود او ویل کیده چې ظالم قومندان وه. نوموړي شخصي دښمني هم درلوده. ",جنرال عصمت محبت ووژل شو.
91,حقمل,"
					    					    د يو وسله وال بريد په ترځ کې  چې  نن سهار دلغمان دمهترلام دزيارت له پله سره نيږدې تر سره شوى دى  د لغمان څخه ولسې جرګې ته کاميابه کانديدعصمت  محب له يو ساتونکى سره وژل شوى دى . په دغه وسله  وال بريد کې د وژل شوى کانديد  درې تنه نور ساتونکى هم سخت ټپيان شوى دى .
امنيتى چارواکو ويلى دى  چې  دشخصى او قومى تربګنيو او دشمنيو 
په پايله کې  دا بده پېښه رامنځ ته شوې ده .پوليسو د پيېشې په اړوند
پلټنې پيل کړى دى .					    ",په لغمان کې  د ولسى جرګې يو غړى ووژل شو.
92,,"
",
93,حقمل,"
					    					    د پکتيا ولايت د پوليسو يو چارواکى وويل  چې پوليسو ددغه ولايت
 په مربوطاتو کې پرون څلور تنه له يو اندازه نيشه يى توکو سره چې په اغلب ګومان پاکستان ته يې ليږدول ونيول . له دغو کسانو څخه وسله هم لاس ته راغلې ده . ",د نيشه يى توکو څلور تنه  قاچاق وړونکى نيول شوى
94,,"
 
نن ددیرشو تنو په شاوخوا کې دبډې اخیستنې او اداري فساد په وړاندې دمبارزې ریاست کارکونکو او څارنوالانو یوې خبري غونډې ته وویل چې غواړي له خپلو دندو لاس پر سر شي.
امرالدین رحمانپور ددغه ریاست څارنپوه وویل پداسې حال کې چې دغه ریاست په نورو ادارو کې دبډو اخیستو په وړاندې مبارزه کوي خو پخپله په همدې اداره کې بډې اخیستل کیږي.
نوموړي دا هم زیاته کړه چې ددغه ریاست مشر عزیزالله لودین په عین حال کې دپارلمان دلنډمهالې دارالنشاء مشري هم كوي چې داساسي قانون په خلاف ده او باید یوه اداره مخ په وړاندې بوځي.
دبډې اخیستنې او اداري فساد په وړاندې دمبارزې ریاست ولسمشر کرزي په ١٣٨٢ کال کې جوړ کړ او تر دامهاله ٧٧ کارکونکي او موخه یې په ټولو دولتي ادارو کې دفساد او بډو له منځه وړل دي.  ",فساد په وړاندې دمبارزې ریاست کارکونکواستعفی ورکوي
95,حقمل,"
					    					    د افغانستان پلازمينه کابل نن سهار د يولسو هېوادونو دلوړپوړوچارواکو او استازو د سيمه ايزى همکارۍ  دنړيوال کنفرانس
کوربه دى ، چې د افغان ولسمشر  حامد کرزى په رسمى وينا  د بهرنيو چارو وزارت په تالار کې پيل شو . په دغه دوه ورځنى کنفرانس کې  د افغانستان د شپږو ګاونډيو هېوادونو په شمول  د هندوستان ،متحده عربى امارت، نرکيه ، قرغزستان او قزاقستان هېوادونو او دسيمه ايزو اقتصادى سازمانونو يو شمير استازى برخه لري . کنفرانس ترسختو امنيتې تدابيرو لاندى چې د کابل يو شمير واټونه  دترافيکو پر مخ تړل شوى دى  جوړيږي . په نننى غونډه کې دنيږدې همکاريو ژمنه شوې ده .
په کنفرانس کې د افغانستان په بيارغاونه کې د ګاونډيو او سيمه ايزو هېوادونو  دونډې پراختيا، او په سيمه کې د انرژى ، لويو لارو ، ترانسپورت  او نورو سوداګريزو او اقتصادى اړيکو د پراختيا او ودې
په هکله خبرې کيږى  او ولس مشر کرزى له برخه والو څخه وغوښتل چې افغانستان ته  په اقتصادى سترګه وګورى  او افغانستان  داقتصادى ودى او پراختيا په لاره کې  ددوى په وړاندې اسانتياوې برابروى .

  
					    ",په کابل کې د سيمه ايزې همکارۍ اقتصادى کنفرانس
96,,"
					    					     دڅلورو بجو په شاو اوخوا کې د کندهار ښار د پنځمې ناحيې په اړوند سيمه کې يو ځان مرګۍ بريد شوى دى . بريد هغه وخت شوى دى چې  په کندهار کې د ( پي ار ټي ) يو شمير گاډي له دغې سيمې څخه د تيريدو په حال کې وو . د عينى شاهدانو له خولى په دغه بريد کې  ٣ تنه ملکى وګړى ټپيان شوى دى او دپى ار ټى موټرو ته  هم زيان رسيدلى دى . سيمه د امنيتى چارواکو له خوا تړل شوې ده  او د کندهار د پوليسو يو چارواکى وويل دوى نه پوهيږى چې په دغه بريد کې څومره مرګ او ژوبله شوې ده .
 ده وويل په دغه برخه  کې پلټنې او تحقيقات روان دى ، چې وروسته به څرګند شي . هغه کس چې دغه بريد يې تر سره کړى دى په دغه بريد کې وژل شوى دى . په وروستى  رپوټ کې ويل شوى چې په دغه پېښه کې يو ملکى کس هم وژل شوى دى  .					    ",په کندهار کې  ځان مرګۍ بريد شوى دى .
97,,"

په ډیرې خواشینۍ سره یادونه کوو چې د ډاکټر عبدالصمد ملکزی، ډاکټر محمد فرید بزګر، محمد طارق بزګر او الحاج محمد اشرف باتور پلار ارواښاد «الحاج عبدالقیوم بزګر» پرون په پیښور کې د ماخستن د لمانځه پر مهال د د ې فاني نړۍ نه سترګې پټې کړې.
اناالله و انا الیه راجعون 
د ارواښاد جنازه نن په خپله پلرنۍ هدیره کې د زرګونو هیوادوالو په اوښکو او دوعاګانو په باران کې خارو ته ورسپارل شو. ارواښاد الحاج عبدالقیوم بزګر د کونړ ولایت د نرنګ ولسوالۍ د چهارقلعه د کلی په یوه مخوره، منوره او دینداره کورنۍ کې د ۱۳۱۵ کال د مرغومی (جدي) په میاشت کې دې نړې ته سترګې پرانستې.د کابل پوهنتون د حقوقو پوهنځی فارغ التحصیل او دولتی مختلفو څوکیو کې په کار کولو سره یې خپل ولس ته د خپل وس او توان په اندازه د خدمت مصدر ګرځیدلی دی.ارواښاد څلور زامن او څلور لوڼې لري. روح دې ښاده او فردوس جنت دې په برخه وي.
په ناروې، پیښور، او کابل کې به د فاتحې د مراسمو وختونه وروسته د دوستانو د خبرتیا له پاره اعلان شی ",الحاج عبدالقیوم بزګر ومړ
98,,"
",
99, عبدالله احسان - هالنډ,"
 د سويډن د مالمو په ښار کي د دوستۍ فرهنګي ټولني له خوا د ۲۰۰۵ زېږديز کال د ډسمبر د مياشتي پر درېمه نېټه د شنبې په ورځ د علامه رشاد بابا ( رح ) تلين په داسي حال کي ونمانځل شو چي د جرمني ، بلجيم ، هالنډ ، فنلنډ ، ناروې ، او سويډن څو ښارو نو څخه ددوه سوه کسانو   عبدالله احسان - هالنډ د سويډن د مالمو په ښار کي د دوستۍ فرهنګي ټولني له خوا د ۲۰۰۵ زېږديز کال د ډسمبر د مياشتي پر درېمه نېټه د شنبې په ورځ د علامه رشاد بابا ( رح ) لومړۍ تلين په داسي حال کي ونمانځل شو چي د جرمني ، بلجيم ، هالنډ ، فنلنډ ، ناروې ، او سويډن څو ښارو نو څخه تردوه سوزياتو کسانو دفرهنگې ټولنو مشرانو ، استازو ،فرهنگپالو، ليکوالو ، شاعرانو او د علامه رشابابا ( رح ) مينه والو ګډون درلود .  غونډه د ماسپښين پر درې نيمي بجې د قرآن کريم د څو مبارکو ايتوپه تلاوت پيل شوه ؛دغونډي کار پداسي حال کښي چي دمحترم عاشق الله غريب لخوا پر مخ بيول کېده د څلوېښتو دقيقو له پاره د علامه رشاد بابا په اړه يو ويډيويي فلم چي د هغه د وينا يوه برخه ، او ورپسې په 2005ز کال ددسمبر په مياشت کښي د هغه تر مړيني وروسرته د کابل دښار دڅلور سوه بستريز روغتون څخه دجنازي مراسم تر کندهاره، غونډي او ځيني نوري برخي د پردې پر مخ وښودل شوې .  غونډه په سوېډن کي د دوستۍ فرهنګي ټولني مشر ښاغلي حبيب الله غمخور لخوا په خپله پرانستونکې وينا سره دغونډي ټولو برخه والوته دهرکلی او ښه راغلاست په وينا سره پيل شوه . او ورسره سم د علامه رشاد بابا ( رح ) د لمړي تلين په اړه د نړۍ د بېلابېلو هيوادونو څخه د فرهنګي ټولنواو فرهنګپال له خواڅو رالېږل سوي پيغامونه ولوستل شوه ،دبيلگې په توگه په سويډن کې دعلامه رشاد دلومړي تلين په مناسبت غونډي ته له هلمند،غزني ،زابل ،ننگرهار او هيواد په دننه او تر هغه بيرون ده يوشمير فرهنگې ټولنو اوفرهنگې شخصيتونو څخهتر لاسه شويو پيغامونو او دهمدردۍ ليکونو لنډيز ولوستل شو. دغونډي په دريمه او اساسي برخۀ کښي زموږ دهيواد دمشهور ليکوال ، شاعر او اديب ښاغلي ډاکټر اکرم عثمان لخوادپوهاند رشاد دژوند او برخورد په اړوند مفسله مقاله ولوستل شوه ، ورپسې د سويډن دمالمو د ښاراو هيلې دناحي دفرهنگي او کلتوري اړيکو په استازيتوب محترم اسلامالوگ حسين سدايوخبري وکړې ،تر هغه وروسته د کابل پوهنتون د لرغونپوهني د څانګي پخواني استاد تاريخپوه ښاغلي پوهنوال رسول باوري لخوا دنړيوال په افکارو کښي د علامه رشادبابا دڅو خاطروبيان د غونډي برخه والو ته واوروۍ .  په غونډه کښي د سويډن د پارلمان وکيل ښاغلي(( لوسيانو استوديلو))هم درلوده ،نوموړي د خپلو خبرو په يوه برخه کي وويل : رشاد هغه څوک و چي خپل ټول ژوند يې د پوهي ، دموکراسۍ اوټولنيز عدالت په لاره کي وقف کړ ، هيله لرم چي نوی افغان نسل د علامه رشاد بابا ( رح ) کارنامې او کړني د خپل ژوند ډېوهاو رهنمود وګرځوي . . . تر څو په افغانستان کښي يوه پر مختللې عادلانه ټولنې دۍوړيدو لپاره لار خلاصه شي .  ورپسې تاريخ پوه او پيژندل سويي ليکوال ښاغلي کانديد اکاډيمسين عظم سيستاني خپله ليکل سوې مقاله ولوسته ،تر هغه وروسته په اروپا کي د افغاني کلتوري ټولنو د ګډي جرګې او په جرمني کي د افغانستان د کلتوري ودي ټولني مشر ليکوال ، کره کتونکي او څېړونکي ښاغلي زرين انځور د فاضل استاد علامه رشاد بابا ( رح ) په هکله ليکل شوې مقاله واوروله اوپه راتلونکو څو اوونيو کي يې د (د کندهار يادښتونه *) په نوم د علامه رشاد بابا د اثر دچاپ ژمنه وکړه ، ورپسې ليکوالي اغلي نجيبې سارا بياباني خپل پيغام ولوست ، او بيا ښاغلي حکمت الله حکمت د کاناډا څخه د پروفيسور خالق رشيد رالېږل شوې مقالي لنډيز د غونډي برخه والو ته ولوست،همدا شان د ښاغلي قتيل خوږياني رالېږل شوې مقاله د ښاغلي احمد ګل اندړ له خواولوستل شوه .  ور پسې د افغانستان د راډيو او تلويزيون وياند، ليکوال او ژورناليست ښاغلي يوسف هيواددوست خپله مقاله ولوسته ؛او ورپسې په بلجيم کي د افغانانو د پوهاوي ، مرستي او پيوستون ټولني پيغام د همهغي ټولني د مشر ښاغلي نجيب احمدزي له خوا ولوستل شو .  ښاغلي صالحزاده چي د فنلنډ د هيواد څخه يې تشريف راوړی و دعلامه رشاد بابا د ژوند او اثارو په هکله وينا وکړه . او د غونډي دعلمي برخي په پای کښي ښاغلي ډاکټر طارق رشاد د ځان او علامه رشاد بابا ( رح ) دکورنۍدټولو غړو په استازيتوب په سويډن کي د دوستۍ فرهنګي ټولني د مشرتابه او غړو ، په غونډه کي له ويناوالو او ټولو برخه والو څخه د زړه له کومي مننه وکړه .  تر تفرېح او ډوډۍ خوړلو وروسته د مالمو د ښځو د شورا له خوا د علامه رشاد بابا ( رح )لومړي تلين د غونډي د جوړپه مناسبت دجوړسوې نندارتون دمختلفو برخو ننداره وشوه . دغونډی په ورستيو شيبوکښي له هيوادنه بهر دمختلفوشاعرانوپه گډون مشاعره پيل شوه . مشاعره د اغلي عادلې رحمت زۍ له خوا پرمخ بېول کېده .  په دغه په زړه پوري مشاعره کښي دغو درنواغلو او ښاغلو شاعرانو خپل شعرونه وويل :  له ناروي نه راغلې گرانه خور اغلې نجيبه سارا بياباني ،له بلجيمنه نه حاجي امين باوري ،له سويډن نه مدينه حکمت ، له ډنمارک نه مشهور شاعرصديق ننګ ،په مالمو کې ابسېدونکې انوريه شبګيريار،له ډنمارک نه اغلې ميلمني فيضيه هوسا ،اغلي عزيزې سخي، ښاغلي عبدالباقي تلاښ ، ښاغلي سلام اندړ ،اغلې مسکا اندړ ، ښاغلي ډګروال فاروق او يو شمېر نورو دوستانو لخوا برابر شوي شعرونه وړاندي شول .  غونډه د شپې پر يوولس نيمو بجو د ښاغلي حبيب الله غمخور له خوا د ټولو برخه والو څخه په منني او د علامه رشاد بابا ( رح ) روح ته په دعا سره پای ته ورسېده .  *د علامه رشاد بابا( رح ) د کندهار يادښتونه د ښاغلي محمد معصوم هوتک له خوا په دوو ټوکو چاپ ته چمتو شوي او د علامه رشاد بابا ( رح ) لومړي تلين ته به له چاپه راووزي . د کندهار يادښتونه لومړی ټوک له سريزي او لړليک پرته ۲۰۸ مخونه او دوهم ټوک له لړليک پرته ۲۳۷ مخونه لري . د دواړو ټوکو د کمپيوټر چاري ښاغلي محمدمعصوم هوتک په خپل لاس سرته رسولی دی .. 
د عکسونوله رالېږونکي ځوان شاعر ښاغلي ( هيواد شېرزاد) څخه ډېره مننه دانځورونه د ليدو لپاره په انځور کليک وکړې

















































































































































































































































































































































































",په سويډن کي د علامه رشاد بابا ( رح ) تلين ونمانځل شو
100,حقمل,"
					    					    د امريکايې فوځونو په خپره شوې پاڼه کې راغلى  ،چې ددوى د  ځواکونو
دوو چورلکو پرون د کندهار په شمال او د ارزګان  ولايت د عملياتو په لومړۍ ليکه کې بيړنۍ ناستې کړې دي چې په کې پنځه تنه امريکايى سرتيرى او يو افغان سرتيرى ټپيان شوى دى . په کندهار کې ناستې الوتکې ته ډير زيان رسيدلى دى .له بلې  خوا د طالب اورپکو يو وياند ويلى دى چې ددوى افرادو  دامريکايانو يوه الوتکه په کندهار کې په توغندى ويشتلى ، چې په کې ټولې سپرلۍ يې وژلې دي .  ", ددوو امريکايى چورلکو بيړنۍ ناسته .
101,,"
					    					    د چورلکو په ملاتړ په هغو عملياتو کې چې د بدخشان  په ولايت کې د  ملى اردو او اييتلافى ځواکونو  له خوا ترسره شوى دى ، د هيروينو دوې کارخانى ويجاړې شوى دى . په دغو ګډو عملياتو کې د کارخانو دوه تنه خاوندان له يو اندزه  نيشه يى توکو او وسلى سره نيول شوى دى . له بل لورى  د بدخشان ولايت مرستيال   په فيض اباد کې  د اييتلافى ځواکونو او ملى اردو له لورى د کورنو  دتلاشى په هکله انديښنه او خفګان ښودلۍ او وايى  چې ددوى له اجازې پرته يې   په دغه کار لاس پورې کړى دى .					    ",په  بدخشان کې د هيروينو دکارخانو ويجاړول .
102,حقمل,"
					    					    افغان ميرمنې انيسې ګيلاتې پرون د وردوګو ولايت د جغتو ولسوالى د غازى محمد جان خان او ګربت  دليسو سره  د ٢٠ کمپيوټرو مرسته وکړه.
راټول شويو زده کوونکو ، ښوونکو او د سيمې يو شمير مخورو او سپين ژيرو  ته  په وينا کې انيسې ګيلانى وويل : د هېواد  ديو شمير ښوونځيو له پاره د دا ډول اوږد مهالو مرستو پروګرام له ځان سره لرم 
او ډير ژر به د وردګو ولايت له يو شمير نورو ښوونځيو سره هم د کمپيوټر مرستې وشى . سيمه ايزو اسيدونکو د  دغې ميرمنې له مرستې څخه مننه وکړه او له نورو سوداګرو اوشتمنو څخه يې غوښتنه وکړه چې دزده کړې د ښه والى لپاره دا ډول مرستې وکړي . د ٢٠ کمپيوټرو بيه څه کم  لس زره ډالر اټکل شوې ده . ",ښوونځيو سره د يوې افغان ميرمنې د کمپيوټر مرسته
103,,"
					    					    د افغان ولسمر حامد کرزى له خوا د مشرانو جرګې د ٣٤ انتصابى غړو 
لست بشپړ شوى دى .  دټاکنو د خپلواک کميسيمون مشر   بسم الله بسمل وايى چې پرون دغه لست دوى ته رسيدلى دى . مشرانو جرګه ١٠٢ تنه غړى لري . ",دمشرانو جرګې د انتصابي غړو لست  بشپړ  شو
104,,"
 
نن دائتلافي ځواکونو له لورې په خپرې شوې خبر پاڼه کې راغلي چې تیره ورځ ددغو ځواکونو درې سرتیري په دایچوپان کې دځای پر ځای شويو چاودیدونکو موادو دچاودنې په ترڅ کې ټپیان شوي.
خبر پاڼه وایي سیمې ته ددغو ځواکونو یو کاروان روان وه چې چاودیدونکي مواد پر وچاودیدل. او دټپیي شویو سرتیرو روغتیایي حالت ښه ښودل شوی. ",درې امریکایي سرتیري په دای چوپان کې ټپیان شوي.
105,,"
 
 نن دائتلافي ځواکونو ویاند لیورینت فاکس خبریالانو ته وویل چې تیره ورځ ددغو ځواکونو دوه چورلکې چې په ارزگان کې یې بیړنۍ ناستې کړې وې طالبانو ویشتې وې.
نوموړي داهم وویل چې یوه چورلکه له منځه تللې او بله چورلکه داستفادې وړ ده.
نوموړي دطالب ویاند دا خبره چې په چورلکه کې ناست سرتیري ټول وژل شوي رد کړه او دشپږو سرتیرو دټپي کیدو خبره یې وکړه.
په ارزگان کې تل دغه ځواکونه تر بریدونو لاندې راځي.   ",دائتلافي ځواکونو چورلکې پرون طالبانو ویشتي.
106,حنان حبيبزى,"
					    					    حنان حبيبزى  د بې پرې خبريالى لومړنى ار ( اصل ) دادى چې د خبريال كار ددولتي چارواكو له لاسوهنې څخه خوندي وي . دا خونديتوب څوك رامنځته كوي ؟ دولت ، خبريال كه د خبريالانو د دفاع ټولنې ؟  د ډيرو په ګومان ښايي دولت ددې دنده په غاړه ولري چې د هغه قانون په پلي كولو كې له خبريالانو سره مرسته وكړي چې د رسنيو او وينا د ازادۍ په نامه يې منلى او خپور كړى دى .  دولتونه په ظاهره دا سې ښيي چې دوى د ولسواكۍ له نامه ټوليزو رسنيو ته هم دا واك وركوي چې د هغوى پر كارونو نېوكې وكړي او هغه څه رابرسېره كړي چې د چارواكو ناوړه او ناقانونه عمل بلل كيږي خو د خبريالانو ټولنې په دې باور دي چې دولتونه قوانين يوازې د كاغذ پر مخ ليكي خو عملي كوي يې نه . دوى د ډېرو خبريالانو بيلګې لري چې په ځانګړو شرايطو كې د خپل ليكلي رپورټ ( خبر ) له خپراوي وروسته ګواښل شوي ، وهل شوي او ان په زندانونو كې اچول شوي دي .  كه مونږ په خپل هيواد افغانستان كې د بې پرې خبريالۍ اړخونه وڅيړو نو د رسنيو له بېلا بيلو ډولونو سره مخامخيږو .  لومړى : دولتي رسنۍ :  په زياتو ولايتونو كې ددې ډول رسنيو خبريالان د ځاى چارواكو د مخامخ فشار او ګواښونو لاندې دي . دوى هغه څه نه شې ليكلى چې د ځاى چارواكو د خوښې عمل و نه بلل شي او يا يې بايد د يوې رسنۍ په توګه وليكي . يا له سره څوك د دولتي رسنيو خبريالانو ته دا واك نه وركوي چې هغه څه خپاره كړي چې په نړيوالو رسنيو كې ورته ( خبر ) وايي . مانا دا ډول خپرونې تر ډيره د دولتي چارواكو په ستاينه خپلې پاڼې يا پروګرامونه ډكوي . خو په هغو دولتي رسنيو كې چې د افغانستان په پلازمېنې كابل كې خپرونې كوي ورځ په ورځ د مثبت پرمختګ څرك ليدل كيږي . ځكه هلته د دولتي رسنيو خبريالان تر ډيره د چارواكو تر تر فشار لاندې نه دي . خبريالان هم هڅه كوي چې مسلكي چلند وكړي او هغه ارونه د كار پر وخت په پام كې ونيسي چې د يو مسلكي او ناپېيلي خبريال د كار په پايله كې ليدل كيږي . نو ځكه د كابل په دولتي ورځپاڼو او نورو هغه كې د پام وړ بدلون رامنځته شوى دى .  دوم : ګونديزې رسنۍ :  ګونديزې رسنۍ د هغه چا په وړاندې مقالې خپروي چې له ګوند سره يې ناسم اړيكي ولري .  د ورځپاڼې يا اونېزې زياته برخه يې د خپلو ګونديزو احساساتو د څرګندونې لپاره ځانګړې شوي وي . ددې ډول خپرنيو خبريالان يا كار كونكي هم اړ دي چې د يو ځانګړي چوكاټ په لړ كې خپل كارونه پر مخ بوځي . ښايي د دولت د سيالو ( اپوزيشن ) ګوندونو پورې اړوندو رسنيو هڅه دا وي چې خپل خبريالان دې ته وهڅوي چې د دولت پر كارونو نېوكې وكړي . كېدى شي ددا ډول ځنې رسنيو كار د خبريالۍ له ارونو سره برابر وي . په خپلو راپورونو كې يې هغه ناقانونه كارونه په ناپېيلي توګه بربنډ كړي وي چې په دولتي ادارو كې روان دي . خو ددې رسنيو په كتار كې هم يو شمېر هغه شته دي چې چارو ته په منصفانه او مسلكي ډول كتنه نه كوي . ډير داسې توكي خپروي چې د خبريالۍ له مسلكي ارونو سره سر نه خوري .  دريم : ناپيېلې رسنۍ :  د انسانانو كارونه له تېروتنې خالي نه وي ، ارومرو په ورځيني كار كې داسې يو خوزښت يا حركت ترې كيږي چې قصدي نه وي ،دا خبره مې په دې پورې وكړه چې هغه ورځپاڼې ، راډيو ګانې يا ټلويزوني چينلونه چې ځانونه ناپييلي بولي هم يې د رپورټ وركولو بڼه سل په سلو كې د بې پرې خبريالۍ له ارونو سره ښايي برابره نه وي او تېروتنې ولري .خو تر ډيره بريده په كې هڅه كيږي چې ناپېيلى چلند وكړي . دا خبره هم د يادونې وړ ده چې د افغانستان د رسنيو دا پوړ د وينا د خپلواكۍ ارونو ته په پام سره ډيرې ښې پر مخ روانې دي . په دې لړ كې د لسګونو ورځپاڼو او مهالنيو تر څنګ د دوه داسې ټلويزوني كانالونو ( اريانا او طلوع ) او د يو شمېر ايف ايم راډيو ګانو يادونه اړينه بولم چې د افغانستان په زياتو لويو ښارونو كې د لېدو او اورېدو وړ دي . دې رسنيو د وينا د ازادۍ په پرمختګ كې ډير ستر رول له تېرو دوه كلنو راهيسې لوبولى دى . تر ډيره بريده يې  خبريالان په دې مكلف ګڼل كيږي چې مسلكي ځان وښيي . د راپور وركولو بڼه يې تر ډيره د خبريالۍ له نوي سيسټم سره سر خوري . خو ځنې خبريالان داسې هم په كې شته چې له داسې يوې موضوع څخه به راپور جوړوي چې هغه هيڅ د خپريدو وړ نه وي يا له سره خبري ارزښت نه لري . دا هغه څه دي چې د وخت په تېريدو سره په كې پرمختګ راځي .  څلورم : نړيوالې رسنۍ :  دبي بي سي ، ازادۍ او امريكا غږ راډيو ګانې په كې زياتې مشهورې دي . ددې سره سره چې ددغو راډ يو ګانو خبريالان له امنيتي پلوه خوندي نه دي او كله نا كله په مستقيم او غير مستقيم ډول ګواښل كيږي . داسې ډيرې بيلګې شته . د نړيوالو راډيو ګانو خبريالان د ځنې وسله والو كسانو له خوا ګواښل شوي دي . تعقيب شوي دي . د ټليفون له لارې ورته د مرګ ګواښونه شوي دي. دغو ستونزمنو امنتي شرايطو ته په پام سره ددې راډيو ګانو خبريالان هڅه كوي چې تر وروستي بريده بې پرې رپورټ وركړي او همدا لامل دى چې خلك دا راډيو ګانې اوروي .داسې به ډير لږ پيښ شوي وي چې په تېروتنې سره ځنې نابشپړ راپورونه چې د يوې مسلې د ګردو خواو غبرګون په كې نه وي خپور شوى وي .خود نړيوالو رسنيو په كتار كې بي بي سي هغه راډيو ده چې د تېرو څو لسيزو راهيسې په پښتو او دري ژبو خپرونې كوي . د يو كال راهيسې يې پر اوزبكي ژبه هم خپرونې پيل كړي دي .خو په ټوليز ډول بي بي سي په كلكه له خپلو خبريالانو څخه د رپورټ وركولو او مركو پر وخت د ناپيېلي چلند او د عينيت غو ښنته كوي او لږ ه بې پروايي يې د منصفانه كار پايلو ته زيان اړوي . د بي بي سي په اند د ناندريزو مسلو ، بحثونو او څرګندونو رپورټونه بايد د يادو شو چارو ټول اړخونه جوت كړي . بي بي سي خپله ونډه په دې كې ويني چې د يوې ناندرۍ د بيلا بيلو اړخونو څرګنديدو ته اجازه وركړي  خو نه ځان په كې ښكيلوي او نه هم د كوم ځانګړي نظر ملاتړ كوي .  څرنګه چې د بي بي سي له خبريالانو د بشپړ مسلكي چلند غوښتنه كيږي نو خبريالان يې د كار پر وخت خپل شخصي غچ پسې نه ګرځي او نه هم د خپلې خوښې كسانو يا شيانو پسې . د بل چا د شخصي ګټو پالنه هم بې پرې او د مسلكي خبريال كار تر پوښتنې لاندې راولي . انډول ( تعادل ) د ناندريزو مسايلو په څرګندولو كې ډير اړين دى چې د يوې مسلې د دواړو اړخونو څرګندونې رانغاړي او داسې ډير ې نورې بيلګې چې د اوريدونكو تر منځ يې د بي بي سي ناپيېلتوب اود بې پرېوالي شهرت زيات كړى دى . پايله : كله چې مونږ ځان ته بې پرې كسان وايو او نه غواړو چې په كار كې مو د چارواكو يا د زور د خاوندانو لاسوهنه وشي . دا مونږ پورې اړه لري چې خپل راپور داسې برابر كړو چې د دولتي چارواكو او د زور د خاوندانو له لاسوهنې خوندي وي . په ځنې بيړنيو او جګړيزو حالاتو كې بيا توپير لري ، په دې وخت كې بايد ډير دقت وشي او هغه څه چې پخلى يې نه وي شوي بايد په راپوركې ونه كارول شي مانا د يوې جګړې په اړوند يا د يوې پېښې په اړوند بايد اټكل ونشي . بايد ځان ډاډه كړئ چې د جګړې په اړوند لاسته درغلي توكي كره دي . په عادي حالاتو كې هم كېدى شي چې مسايل داسې رابربنډ كړو چې د ګردو ښكيلو اړخونو غبرګون په خپل راپور كې ولرو . د راپور د ليكلو پر وخت له شخصي نظر له څرګندولو څخه ډډه وكړو او حقايق په ډاګه كړو . په داسې يو راپور كې د خبريال بې پرې والى روښانه كيږي . كه څه هم مهم خبرونه په هر ه ټولنه كې توپېر كوي ، هغه خبريال چې د يوې موضوع په اړوند راپور وركوي كوم ټكي بايد په خپل راپور كې راونغاړي دا توپير كوي او يا د خبرونو تنظيمونكى كوم خبرونه مخكې خپاره كړي او كوم وروسته . خو په هر حال كې دقت او بېپرېوالى ډير اړين دى .كه د يوې رسنۍ خبرونه د بې پرېوالي پر بنسټ خپريږي په ټولنه كې د هغې رسنۍ شهرت زياتيږي ، لوستونكي ، اوريدونكي يا يې لېدونكي ډيريږي . ", ناپېيلى ژورناليزم
107,حقمل,"
					    					    په يوه خپره شوې پاڼه کې راغلى  چې  دامريکا يې ځواکونو درې تنه سرتيرى پرون   د زابل ولايت د داى چوپان په ولسوالۍ کې د سړک له
خوا سره د يو ماين  د چاودنې له کبله ټپيان شوى دى .  ددغو ټپيانو روغتيايې  حالت ښه بلل شوى دى . ",درې امريکايى عسکر په زابل کې ټپيان شوى دى .
108,,"
					    					    حج ته  د تلونکو افغانانو لومړى  الوتنه نن د کابل هوايى ډګر څخه د سعودى عربستان د جدى ښارپه لورې ترسره شوه . د حج د سمبالونکو د چارو يو چارواکى وويل چې هره ورځ به دوې الوتنې تر سره شي . ټاکل شوې ده په روان کال کې ٢٥زره افغانان حج ته لاړ شى . تير کال افغان حاجيانو  د حج د اداکولو په مراسمو کې ډيرې ستوزې درلودى  او ډيرې درغلى شوې وې .
 					    ",حج ته د تلونکو افغانانولومړى ډله روانه شوه .
109,حقمل,"
					    					    د ننګرهار ولايت امنيتى  چارواکو منلې چې نن سهار د ( انترنيشنل ريلف ) د موسسې يو موټر  له ماين سره  ، چې د لرى څخه د ريموټ کنترول په ذريعه يې څارنه کيدله ولګيد . د چارواکو پر وينا د موټر سپرليو ته زيان نه دى رسيدلى او دپېښې په تور تر اوسه څوک نه دى نيول شوى .ددغه موسسې زياتره کارکوونکى د هندوستان دى . ",په ننګرهار کې يو موټر له ماين سره لګيدلى
110,,"
					    					    د عراق پوليسو خبر ورکړى دى  چې نن يو فرانسوى انجينير  د نامعلومو کسانو له خوا تښتول شوى دى .فرانسوى چارواکو ددې خبر په هکله تر اوسه څه نه دى ويلى . تيره اونۍ هم په عراق د يوې جرمنى ښځې په شمول څلور تنه نور بهرنيان تښتول شوى دى . ",په عراق کې يو فرانسوى تښتول شوى .
111,حقمل,"
					    					    د زابل ولايت وياند منلې چې نن د ملى اردو درې سرتيرى ددغه ولايت
د داچوپان ولسوالى د لړزا په سيمه کې د يوې چاودتې له کبله ټپيان شوى دى . ټپيان روغتون ته ليږدول شوى چې روغتيايى حالت يې د ډاډ وړ بلل شوى دى . پيشه هغه وخت رامنځ ته شوې ، چې د ملى اردو  يو موټر له ماين سره ولګيد . ",ددولت درې سرتيرى په زابل کې تپيان شوى دى .
112,,"
 -١الحاج سید عبدالاحمد ( بلبل، نور بابا) پلار
٢-  ډاکتر سید نصیر احمد، فارمسيست سید نور احمد، انجینیر سید شېر احمد، اقتصاد پوه سید خلیل احمد، انجینیر سید شفیق احمد او اقتصاد پوه سید حسیب احمد، ورونه
 -٣متقاعد ډګروال سید محمد عمر، نیکه
-٤ برید جنرال سيد عزیز احمد د کورنیوچارووزارت افسر، تره
 -٥ متقاعد ډګروال سید محمد عارف، انجینیرسید محمد انور او انجینیر سیدمحمد اعظم، ماما ګان
 د سید مجیب احمد د مړینې له کبله چې جنازه یې په کابل کې خاورو ته سپارل شوې ده، دوستانو ته خبر ورکول کېږي چې فاتحه یې د اوترېخت په ښار کې د ترکانو په مسجد کې د شنبې په ورځ د دسمبر په لسمه نېټه د ماسپښين له دوه نيمو بجو څخه تر څلورنیمو بجو پورې اخستل کېږي!
د اړیکو لپاره تليفونونه: 
0627187018
0302615748
0629355648
د جومات پته:
Utrecht ULU Moskee
Kanaalstraat 36
3561CK Utrecht
جومات  د اوتريخت (Utrecht)  ښار د اورګاډي ستېشن ته نږدې د ترکانو د بازار په پیل کې موقعیت لري!
 
دارواښاد سيدمجيب احمدژوند ليک 
سید مجيب احمد د سید عبدالاحمد زوی، د سید عبدالواحد لمسی، د سید نور محمد کړوسی او د سید شېر محمد کودی دی، چې د ١٣٥٩ ل ل کال د سلواغې د میاشتې په شپږويشتمه نېټه د جوزجان ولایت د شبرغان په ښار کې زېږېدلی دی او د ١٣٨٤ ل ل کال د کوچني مبارک اختر په لومړۍ ورځ د بلخ ولایت د خلم ولسوالۍ د کفتر خانې په سیمه کې د ګاډي د اوښتلو له کبله په حق ورسېد٠
  ( انالله و انا الیه راجعون)
مرحوم سید مجيب احمد د افغاني دودونو سره سم لومړی د بغدادي قاعدې په زده کړې په کور کې پیل وکړ او په ١٣٦٥ ل ل کال د شبرغان ښار د ابن یمین په ښوونځي کې شامل شو، د ژوند د ناخوالو له امله یې ښوونځي لوستل هلته سر ته  ونه رسېدل او د زده کړې د پرمخوړلو لپاره د پېښور ښار ته کډه شو، چې د پېښور په ښار کې یې د ښوونځي تر څنګ د کمپیوټر او انګرېزي ژبې زده کړو ته هم اوږه ورکړه او په پوره بریاليتوب سره یې د ښو پاييلو تر لاسه کولو سره ښوونځی، انګرېزي ژبه  او د کمپیوټر مسلکي زده کړې پای ته ورسولې چې بلاخره د کمپیوټر او انګرېزي ژبې د ښوونکي په توګه  وګمارل شو٠ سید مجيب احمد همدا ډول د ګڼشمېر دیني کتابونو زده کړه له پلار څخه تر لاسه کړې وه٠ 
په ګران هېواد کې د بدلون سره سم په ٢٠٠١ م کال کې هېواد ته ستون شو او په یوه غیر دولتي پولندۍ موسسه کې د کمپیوټر، اداري چارو او پلان جوړونې دنده پر غاړه واخیسته چې په هېواد کې د ښوونځیو جوړول او د ښوونې او روزنې په  نورو برخو کې په کار بوخت وؤ٠ سيد مجیب احمد د دغو دندو تر څنګ د کانکور د ازموېنې تر سره کولو وروسته د ښوونې او روزنې شپې پوهنتون د ادبیاتو په پوهنځي کې د لومړي کال پوهنپال هم وؤ٠ 
 د پولندۍ موسسې کارونه د افغانستان په ټولو ولایتونو او لرې پرتو سيمو کې فعاله وؤ او مرحوم سید مجیب احمد د زړه له تله د هېواد په بیا رغاونه او د هېواد د بچیانو د خدمت لپاره ملا تړلې وه او دې لاره کې یې نه ستړیکېدونکی زیار ګاللی دی٠ د کارونو د ښه سمبالښت لپاره د هېواد بېلابېلو سيمو ته تللی او د ښوونځیو لپاره یې د سيمې حالات پخپله څېړل او همدا ډول یې د ښوونې او روزنې د رغښت د لا ښه والي لپاره د جاپان هېواد په رسمي غوښتنه هغه هېواد ته سفر هم کړی وؤ٠ 
 د سید مجیب احمد په غوښتنه او پلان جوړونې د نوموړې پولندۍ موسسې پخوانیو کار کوونکو چې له خپلې دندې وروسته خپل هېواد ته ستانه شوي دي: افغان هېواد کې یې د ښوونځیو د جوړولو تر څنګ په ښوونځیو کې د څښاک د اوبو د ستونځو د لیرې کولو لپاره یې د ژورو څاګانو د جوړولو په منظور د سلو زرو ډالرو په کچه مرستې راغونډې کړې دي چې هغه پیسې د نوموړو پولندي اشخاصو لخوا په جوړ شوي بانکي حساب کې پرتې دي او د سید مجیب احمد پلان هغوی ته سپارل شوی دی٠ 
 هيله ده چې د سید مجیب احمد د ښوونې او روزنې د بیا رغاونې او په ښوونځیو کې د څښاک د اوبو د ستونځو دا لوړه هیله چې د هېواد د بچیانو د ستونځو د حل کولو لپاره تر سره کېدله، تر سره شي٠ 
 کله چې سید مجیب احمد په ٢٠٠١ م کال کې هېواد ته راستون شو، نو د افغانستان جمهوري ریاست د مشاورینو لخوا ده ته د کمپیوټري چارو د ریاست د دندې وړانديز شوی وؤ، خو سید مجیب احمد دغه دنده و نه منله او داسې به یې ویل:
 په هېواد کې د ډېرو زیاتو ناخوالو له کبله ما ونشوی کولی چې ښوونځی په خپل هېواد کې پای ته ورسوم، نو ځکه زه ټولې هلې ځلې د ښوونې او روزنې په برخه کې کوم چې تر څو د هېواد ټول بچیان په دې وتوانېږي چې ښوونځی په خپل ټاټوبي او خپل هېواد کې پای ته ورسوي او له پوهې برخمن شي٠ 
 مرحوم سید مجیب احمد د پاک زړه، صاف نیت او لوړ همت څښتن وؤ٠ پاک رب دې په ورحمېږي٠ پاک الله دې یې غرق رحمت کړي او جنتونه دې یې په برخه کړي!      ", د  فاتحې خبرتيا
113,,"
۵ - ډسمبر ۲۰۰۵ 
( هرڅه تلونکي او پاني دي ، پرته دالله پاک له ذات نه )
 
په ډېرې خواشينۍ سره خبر شوو چې دګران  ،رنځيدلي او کړ يدلي هيواد رښتيني اوسپېڅلي خدمتګار الحاج عبدالقيوم بزګر هم د تل له پاره له دې نيګړې نړۍ سترګې پټې کړې٠
 
دخښي کلتوري ټولنې غړي په د غه دروند او نه هېرېدونکي  وير کې ځانونه ګډ او ويرجن بولي ،اروا ښاد ته د  بخښونکي  څښتن تعلی  له درباره د بخښنې اوجنت  غوښتنې اوهيلو تر څنګ  د خدای بخښلي درنې،لوې،علمي او فرهنګي کورنۍ ته  د زغم او نعمه البدل دعاګوو هم دي٠
 
په خورا خواخوږۍ
 
د خښي کلتوري ټولنې له خوا
  ",دخښي کلتوري ټولني  د خواخوږۍ پيغام
114,,"
محمدحسن حقيار - کابل
 
دادى نږدې کال پوره شول چې دافغانانو دبخت له افق څخه هغه ځلېدونکى ستورى او دآسيا دويړ اسمان په ټنډه روښانه لمر دفنا غېږې  ته پناه وړې ده.
نږدې يو کال وړاندې دافغانستان، نړۍ او آن دټول بشريت دتاريخ او ادب پلار دپښتوادب، دګلبڼ ماليار،بورا او ګلاب، دپښتون او افغان ولس په غمېزې دردېدلى، دپښتون او پښتو دپرمختګ ستر امانجن ، دروند، مخور، ملي شخصيت دسيمې او نړۍ په کچه پېژندل شوى عالم، ديو سوچه مسلمان  افغان او پښتون ريښتونې مجسمه، دمسلمان او پښتون ژوند انځورګر او تمثيل کوونکى، يو بډاى دايرة المعارف ، يوه اکاډيمي ،پښتو ګوګل،  دپراخې پوهې او  سياسي بصيرت خاوند، له دولت  او  دربارونو څخه مستغني  خو په زړونو پاچا ارواښاد علامه پوهاند استاد عبدالشکور رشاد  له دې فاني او بې وفا نړۍ څخه سترګې  پټې کړې او دلکونوانسانانو دزړه په هنداره يې دهجر تور داغ  ديو ناسور ټپ په توګه پرېښود او داوښکو مرغلرو  يې دګريوان اميل ته مخه کړه. دعلامه رشاد بابا په رحلت يواځې اديبان او شاعران نه، يوازې پښتانه او افغانان هم نه، بلکې ډېر نړيوال ودردېدل  او آن دنړۍ په تاريخ او ادب يې منفي اغيز پريوت، ځکه استاد رشاد دسانسکريټ په ګډون دنړۍ په څوارلسو ژوند يو ژبو پوهېده او په سيمه کې يواځينى شخصيت وو چې دنړۍ او بشريت په تاريخ تر بل  هر چا ډېر پوه وو دده له رحلت  سره علم ،ادب او بشريت ټکان وخوړ دده مرګ يواځې دده مړينه  نه،بلکې  ده ټول عالم او مخلوقاتو، مرګ دى.
حضرت رسول اکرم ص دداسې خلکو مړينه  دټول عالم مړينه بولي او وايي: (( موت العالِم موت العالَم ))  يعنې:((  دعالِم مرګ دعالَم مرګ دى.))
  دى له عادي انسانانو يو بېل او ممتاز شخصيت وو دارتبه ده ته الله ج ورکړې وه :(( هل يستوى الذين يعلمون والذين لا يعلمون ))  يعنې: (( آيا پوهان او ناپوهان سره (په رتبه او مقام کې ) برابر دي  ))چې ځواب يې هرو مرو ( نه) دى .
دا سمه ده چې علامه بابا په فزيکي او جسمي ډول له موږ څخه  بېل شو او موږ يې تر ډېره حده له هر اړخيزو  فيوضاتو بې برخې شو خو دا حقيقت دى چې داسې اشخاص مړينه او فنا نه لري. دى به تل ژوندى وي ، دده خدمتونه ،دده پوهه، دده آثار ،دده خاطرې به تل ژوندۍ وي، دى دنړۍ  په کچه دلويو علماوو په ډله کې دى او همداسې به يې ياد ژوندى وي.
داستاد رشاد په ژوند   يواځې زه نه، بلکې دهغه ډېر شاګردان او ارادتمندان په دې ډاډه وو چې که په هر علمي ډګر کې له ستونزې سره مخ شي او ياورته پوښتنه پيدا شي  نو استاد ته به مراجعه وکړي ماته به چې په هر ډګر کې ستونزه او پوښتنه راولاړه شوه نو نه به کتابتون ته تللم او نه به مې دايرة المعارف  کو ت  يوځې به مې پوښتنې له ځان سره يادداشت کړې او چې استاد ته به ورغللم  نو ټولې په مې ترې وکړلې. دا حقيقت او واقعيت دى چې داستاد دسوچ دپلټنې  په ماشين کې به چې  يو ځل پوښتنه مطرح شوه نو دګوګل په څېر دومره ځوابونه او دومره معلومات به يې رابرسېره  کړل چې انسان به ورته حيران شو  يو ځل نهه کاله وړاندې داستاد ناګار په يو شعر کې چې مايې په يوې خپرونې کې دخپرونو هوډ درلود د(بخدي)  له لفظ سره مخ شوم موږ ته ددې لفظ په اړه معلومات او لږ تفصيل په کار وو نومې علامه بابا ته تيليفون وکړ له نيکه مرغه علامه صاحب مې په تيلېفون وموند او دا پوښتنه مې ورسره مطرح کړه استاد چې کله زما پوښتنه واورېده نو په خندا يې راته وويل : ((حقياره  داپوښتنه خورا اوږد ځواب غواړي دا په ټېلېفون نشي ځوابېدلى  دلته نږدې راشه. ))
 په دې خاطر چې زموږ اخبار بايد ژر چاپخونې  ته تللى واى نومې استاد ته خپل عذر  او دوخت کمښت وړاندې کړ او ترې مې هيله وکړه چې همدا اوس په ټېلېفون بايد څه معلومات راکړي. دې مشفق او درانه استاد يوازې دبخد او بخدي دلفظ او کلمې په اړه پوره ٤٥ دقيقې معلومات راکړل دهغه وخت داطلاعاتو  او کولتوروزير او ددې وزارت  کلتوري مرستيال دواړه ددې صحني شاهدان دي .
 
 دلته يوه بله پوښتنه هم مطرح کوم هغه دا چې دښاغلي کرزي په مشرۍ او دښاغلي زلمي هېواد مل دکولتوري  مشاورت تر  سيوري  او اشراف لاندې دعلم ،معرفت ،پوهې او ادب  پالنې مدعي حکومت ؟؟  دروښانفکرانو، متمدنو، نړۍ ليدلو، دمطبوعاتو دازادۍ او پراختيا ددعوې داجاره  دارو حکومت ددې منلي مشر عالم څه حق ادا کړ ؟  اوس چې دهغه درحلت يو کال يادرې سوه او پنځه شپيته ورځې او يا( ٨٧٦٠) ساعتونه تېر شوي نو حکومت دهغه په اړه کوم ياد غونډه ؟کوم سيمينار جوړ کړ؟دهغه دکوم اثر يې چاپ کړ؟ کومه علمي او کولتوري موسسه يې دهغه په نامه کړه ؟که حکومت دبګراميو لېسې ته ګوته نيسي نو هغه خو دبګراميو غيرتمنو ،عزتمنو او کولتور پالو خلکو په وچ زور په حکومت ومنله دوى دې يې ووايي چې  نور يې څه کړي دي .
 زه خو وايم چې که کزرى له دې ملت سره بله هيڅ جفا هم ونکړي خو دا چې دعيسوي پاپ جنازې ته  لسګونه زره کيلو متره لېرې اروپا ته ورځي  خو دده دارګ په يو کيلو مترۍ کې  په څلور سوه بستريز روغتون کې نه داستاد پوښتنې ته  ورځې او نه يې دمړه جسد ليدلو ته ورځي او نه يې هم جنازې ته ورځي نو له دې ملت اوددې ملت له ارزښتونو سره دده همدا يوه جفا هم دده او  هم دده دحکومت دتاريخ لپاره بسيا ده.  خو دا ښه کار وشو په دې کې به    دالله ج داحکمت وو چې داستاد پاک روح به يې هم له دې ډول خلکو لېرې ساته 
 
يادې تل روح يې ښاد او فردوس جنت يې ځاى اوسه . ",استاد رشاد به تل ژوندى وي
115,,"

محيب الله سعيدي ",د زابل ولايت امنيې قومنداني کي نوي ودانۍ جوړي شوې
116,دوست,"
حکومت خلک بزدله کړي دي 
دوست  _ کابل-  دليندۍ ١٢
نن دشنبې  ورځ  ، دماسپښين دوه بجې دي . دکابل ښار پل محمد خان په ساحه کې خلک له موټرو کوزيږي او لڅي پښې (  ښپې يبلې )  روان دي . 
 وې سپين سرې مور دخپل ځوان زوى له غاړي وچ لاسونه تاو کړي او ورته په شا ده . 
دغه سپين سرې ميرمن ټوخيږي او نالښت کوي  ، داله کوم ولايت څخه ددر ملنې لپاره کابل ته راغلي او زوى ته يې چا ويلي چې په ده افغانانو کې ښه ډاکټر دى  . 
زوى يې اړ دى چې خپله دغه مور له پل محمود خان څخه تر ده افغانانو،  دهېواد په مرکز کې په شابوځي ، ځکه سبا په کابل سرينا هوټل کې اقتصادي غونډه ده او ددغو کړېدلو خلکو دراتلونکي ژوند ښه کولو لپاره څو کسان  تودو خونو کې راټوليږي    . 
دا لو مړۍ ورځ نه ده چې کابل ښاريانو باندې لارې تړلي دي ، هره او نۍ کې دوه درې ورځې بلا ناغه دښار ځينې واټونه بند وي او خلک په ساعتونو انتظار باسي . 
 په دغوکسانو کې هغه خلک هم وي چې بايد په وخت ډاکټر ته ورسيږي او که نو له دې ستړي ژوند سره به مخه ښه وکړي .  ځکه دوى د وزيرانو له کورنۍ نه دي چې درملنې لپاره بهرته لاړشي . 
 لکه څه موده وړاندې چې يو وزير صاحب درملنې لپاره المان ته تللى و. 
 که څه هم  په کابل کې له نوو روزل شوو  او دکورنيو چارو وزارت په اصطلاح په نړيوالو معيارونو تربيه شوو پوليسو او ملي اردو د زړه ورو ځواکونو تر څنګ د لس ګونو بهرنيو هېوادونو عسکر او سربازان پياده او سواره ګوته په ماشه ګرځي . 
 خو سره له دې هم ، دغه ښار دڅو بهرنيو ميلمنو لپاره ډاډ من نه دي اوله عامو خلکو چې حتاله ولږې حرکت نه شي کولاى په ويره کې دي  ، لارې او کوڅې يې پرې تړلي دي . 
 پخوا هم   دغه ښارته بهرني ميلمانه  راتلل خو هغه وخت  سره له دې چې دا وطن ننۍ منډيي نه وه  ، دومره بهرني ځواکونه هم نه وو  او نه په DDR   ( بې وسلې کولو )    په لکونو ډالر نه   لګيدلي وو ، خو دخلکو په مخ لارې او کوڅې نه وې تړلې . 
 زما په اند دحکومت دغه بزدلانه کړنې نه يوازې دا چې دښاريانو لپاره ستونزې را ولاړوي ، بلکې ويره ا چونکي او تروريستان نور هم زړور کوي او هغوى ته داجرئت ورکوي چې ګويا دوى اوس هم له دومره بې رحمانه بمباريو او نوو جګړه ايزو   پلانونو سره – سره يو ځواک دى او ټول يې  په لړزه کې اچولي دي . 
 
 
 
 دغه کارونه که دوام وکړي دکابل ښاريان به هم په رواني لحاظ وځپي ، ددوى په زړونو کې به ويره پيدا کړي او په خپلې زړه ورې اردو ملي ، ملي پوليسو او نور و   بهرنيو ځواکونو به  بې باوره کړي . 
 او چې کله خلک بې باوره شول ، نو شتمن کسان  به په دغه ښارکې پانګې اچونې ته زړه ښه نه کړي ، بې روزګاري به ډېره شي او يوبل ناورين به رامنځ ته شي . 
وايي چې احمد شاه بابا ، يو مهال په کندهار کې لوړ ديوالونه جوړول ، موريې پرې راغله دديوالونو دجوړولوپوښتنه يې وکړه : لوى احمد شاه بابا ورته ووې چې ددې لپاره ديوالونه جوړوي چې ښارته د دښمن  له راتګ نه په امن شي . 
 موريې غوسه شوه  او ورته وې ويل چې ته بايد دومره بې همته نه شې چې دښمن  دنږدې راتګ زړه وکړي او بيا داکلا يوازې تا په امن کولاى شي  ايا دانور ملت ستا نه دى ؟ هغوى امن ته ضرورت نه لري ؟؟
 هماغه وو چې احمد شاه بابا ديوالونه بېرته ړنګ کړل . 
خو نن زموږ هر معمولي واکمن له ويرې  سړکونه بند کړي   او په سړکونو کې ديوالونه ايښې دي.
او داځکه چې  نه زرغونې انا  غوندې انا شته او نه احمد شاه غوندې بابا .  
 
چې داوسپنو نينې شوې پرې چيچلى       خدايه پڅ کړل هغه غاښ کومو ترشو ؟
  ",حکومت بايد د ولس ستونزي په پام کي ونيسي 
117,,"
د الحاج عبدالقیوم بزګر د وفات له امله په ډنمارک کې د ( خپلواکۍ ) د فرهنګي مرکز د خواخوږۍ پیغام په ډېرې خواشینۍ سره مو خبر تر لاسه کړ چې د افغانستان یوتن خدمتګار بچی الحاج عبدالقیوم بزګر په پېښور کې د هغې ناروغۍ له کبله چې ورپېښه وه د روان کال د لیندۍ په ۱۳ نېټه له دې فاني نړۍ څخه د تل لپاره سترګې پټې کړې .( لوی خدای ( ج ) ) دې وبښي ) .الحاج عبدالقیوم بزګر د افغانستان د یو تن منور او روڼ اند ټولنیز او مسلکي شخصیت په توګه کورنۍ او هېواد ته د یو لړ ګټورو خدمتونو مصدر ګرځېدلی چې له وفات نه به وروسته هم پرې یادیږي .هغه ندی مړ ، هغه ځکه تلیاد او تلپاتې دی چې هېواد ته یې صالح ، غوره ،خدمتګار او منور بچیان ډالۍ کړي ،ارواښاد عبدالقیوم به د ښاغلي ډاکټر عبدالصمد ملکزي، ډاکټر محمد فرید بزګر، محمد طارق بزګر( د دعوت د ملي خپرونې چلوونکی ) او الحاج محمد اشرف باتور او د خپلو نورو هېوادپالونکو بچیانو په وجود کې د تل لپاره ژوندی وي .خوموږ یې دغه ناڅاپي مړینه کورنۍ او ټولنې ته یوه ضایعه ګڼو او په دې توګه د هغه له کورنۍ ، بچیانو او په ځانګړې توګه د هېواد له غوره ژورنالیست ښاغلي محمد طارق بزګر سره په دغه ستر غم کې ځان شریک بولو .
اروا یې ښاده او برکت یې پر بچیانو . په درنښتد (خپلواکۍ) چلوونکی :یوسف هېواددوست او فیضیه هوسا  ",د ( خپلواکۍ ) د فرهنګي مرکز د خواخوږۍ پیغام 
118,,"
					    					    دافغانستان داسلامى ګوند دلارښودې شورا مشر فاروقى پرون خبر يالانوته وويل چې ګوند يې په افغانستان کې دسياسي فعاليت قانوى او رسمىجواز ترلاسه کړى او د افغانستان  اساسى قانون له مخې به  په هېواد کې د بيارغاونى او سولې په لاره  کې رغنده برخه واخلى  او غواړى سياسىشتون ولرى . فاروقى د حکمتيار په هکله وويل چې هغه لادرکه دى او موږ نه پوهيږو چې هغه چيرته دى .ده وويل چې ددوى د ګوند څه کم ديرشو تنو پلويانو د افغانستان پارلمان ته لاره پيدا کړې ده . ",د افغانستان اسلامى ګوند  قانو نى  او رسمى شو
119,,"
					    					    د کابل ښار دلومړيو او دويمو درجو واټونو دنومولو کار پرون د اطلاعاتو،فرهنګ اوتوريزم وزارت او کابل شاروالى له خوا پيل شو او په يو شمير واټونو يې لوحې بندې کړې .د کابل ښار چې په وروستيو جګړو کې ډير وران شوى دى د څلورو کلونو په ترځ کې بيا درغيدو او جوړيدو په حال کې دى  او ددولت  دا نوې اقدامات به   دغه  ښارته نوې بڼه ورکړى .
د کابل ښار د ٣٠٠واټونو په نومولو کې  د نړى د وتلو شخصيتونو  نومونه 
لکه د  اتاترک،ملک فهد،تولستوى، ګاندى ،امام خمينى ،اقبال لاهورى ،ارسطو،ابراهام لنکن او روسو هم  ترسترګو کيږى او د کابل يو شمير مهم واټونه د دوى په نومونو نومول شوى دى . ددغه لړى له پيل سره پرون داريانا له کارتې څخه د څارنوالى  تر څلور لارې پورې واټ د شا امان الله خان ،د نصرا لله خان له څلور لارې څخه  د روغيتا تر څلور لارې پورې واټ د ملک فهد ، د وزير اکبر خان له  جومات څخه  د شهيد مسعود تر څلور لارې پورې  واټ د محمود طرزى ، دوزير اکبرخان له ١٥ سړک  څخه د  اندرا ګاندې تر روغتون پورې واټ د  مهاتما ګاندى ،دتنظيف له څلور لارې څخه  د پروان هوټل تر څلور لارې پور ې واټ 
د فخر رازى واټ ،او دصدارت له څلور لارې څخه د قواى مرکز تر څلور لارې پورې  واټ د ملا مشک عالم په نوم ونومول شول .					    ",د کابل ښار د واټونو د نومولو کار پيل شو .
120,,"
 
دائتلافي ځواکونو خبر پاڼه کاږي چې دغو ځواکونو دافغان ملي پولیسو په ملتیا په باگرام او غزني کې یو لړ چاودیدونکي مواد تر چاودیدو مخکې تیره ورځ ونیول.
خبرپاڼه داهم زیاتوي چې ددغو چاودیدونکو مواد دځای پر ځای کولو پر مهال پنځه تنه یې نیولي.
ددغو ځواکونو دیوه ویاند جیری اوهارا له خولې ویل شوي چې دداډول چاودیدونکو مواد نیوه دافغان ملي پولیسو دښې روزنې مانا ده. ",ائتلافي ځواکونو چاودیدونکي مواد ونیول.
121,لعل الدين اريوبي,"
ډالۍ 
شايد چي جانانه ليونی شمه 
تاپسي به ګرانه ليونی شمه 
کله چي ستا ښکلي سترګي نه وينم 
ډير يم پرشانه ليونی شمه 
ياره د ماشوم غوندي مي غيږ ته کړه 
هسي له ژړانه ليونی شمه 
لاړم د خندا څپو دي واخستم 
اوس به په اسانه ليونی شمه 
ای د ښايستونو او جمال ډکي 
زه به بې له تا نه ليونی شمه 
  ",ډالۍ 
122,حقمل,"
					    					     نن سهار د اتو بجو په شا او خوا کې  ميدان ښار ته نيږدې  د يو مسافر وړنکى  بس  دچپه کيدو له کبله  ١٢ تنه سپرلۍ مړې او ٣٤ تنه نور ټپيان شوى دى . په مړو شويو کسانو کې  دوې ښځې او دوه ماشومان هم شامل دى ، دڅلوروټپيانو ټپونه   ډير سخت دى . دغه بس دکابل څخه د کندهار په لور روان وو ، چې  دډير ګړنديتوب له وجې د ميدان ښار د شيرندل 
دکان  ته نيږدى  نسکور شوى دى . دبس ډريو روغ رمټ د پېښې له ځاى څخه تښتيدلى دى . په وژل شويو کسانو کې داسې کسان هم شته چې دمزدورى لپاره د افغانستان له شمالى سيمو څخه د ايران په لور يې سفر درلود. ",په يوه ترافيکى پېښه کې ١٢ تنه مړه او ٣٤ ټپيان شول
123,حقمل,"
					    					    اييتلافى ځواکونو د څلور اعشاريه پنځه ميليونو ډالرو په لګښت د کابل په هوايى ډګر کې  د رادار نوې دستګاه  درلولې . دچارواکو پر وينا  د دغه رادار په درولو سره د الوتکو په څارنه  او الوتنه کې دپخوا په پرتله ډير خونديتوب رامنځ ته شوى دى .  دايساف د امنيتى  پوځونو يو چارواکى ويلى چې دغه رادار د  دريو کلونو له پاره په موقت ډول درول شوى اوروسته  به يې پر ځاى بله ستره دستګا ودرول شى . ",په کابل هوايې ډګر کې دموقت  نوى رادار لګول .
124,حقمل,"
					    					    د افغانستان د بشرى حقونو خپلواک کميسيون ديو سرخلاصى ليک په
خپرولو سره په کابل ښار کې دواټونو بندول  د بشري  حقونو له اعلاميې 
نه سرغړونه بللې ده  او په افغان ولس مشر  حامد کرزى  غږ شوى دى   چې د کابل ښار د واټونو  څخه د خنډونو  په ليرې کولو سره  د کابل ښاريانو د بشرى حقونو درناوى او خونديتوب  وکړى . دولت  تراوسه پورې په دې هکله  خپل  دريځ  نه دى  په  ډاګه کړى . د ښار په واټونو کې د امنيتى خنډونو جوړول او ايښودل  دڅه ناڅه څلور ميليونواوسيدونکو له پاره   ډيرې ستونزې راپيدا کړى دى او کابل ښاريان له دولت او امنيتى چارواکو څخه سرټکوي  چې په دې هکله يې  څه نه دى تر سره کړى .
د يادولو وړ ده چې  د کابل سرينا هوټل له پرانيستو سره د کابل يو بل مهم واټ هم دترافيکو پرمخ وتړل شو . ",د کرزى په نامه د بشرى حقونوسرخلاصى ليک .
125,,"
					    					    د افغانستان په پلازمينه  کابل کې  د دولسو هېوادونو و د لوړ پوړو چارواکو په ګډون  دوه ورځينۍ سيمه ايز  اقتصادى کنفرانس پاى
ته ورسيد .د افغانستان دبهرنيو چارو وزير داکتر عبدالله  ددغه کنفراس جوړيدل په سيمه کې  يوه ستره لاسته راوړنه وبلله .د بريتانيا دبهرنيو 
چارو  مرستيال وزير  کيم هاول  دغه کنفراس د سيمې په کچه يوه بريا وگنله . د کنفرانس برخوالو  په سيمه کې د گدو  اقتصادى  او تجارتى همکاريو پر پراختيا ، ودې او پياوړتيا  ټينګار وکړ او دنيشه يى توکو ستونزه يې  يوه ګډه ستونزه وشميرله . برخه والو د بريښنا، ترانسپورت،
د اوبو زيرمې  او يو شمير نورو برخو کې د گدو همکاريو ژمنې وکړى  او وويل شول چې د داډول همکاريو له پاره خپلې هڅې سره يوخيل کړى . ",د سيمه ايزې اقتصادي کنفرانس پا ى ته ورسيد .
126,,"
					    					    تيره ورځ د هلمند ولايت د مرجې  په ولسوالى کې  د پوليسو په يوه پوسته باندې د يو وسله وال بريد په ترځ کې درې تنه پوليس  مړه او دوه تنه ټپيان شوى دى . بريدکونکى د پېښې له ځايه نښتيدلى دى او ددغه ولايت امنيتى چارواکو تراوسه په دې تور څوک نه دى نيولى ،خو وايى په دې برخه کې پلټنې پيل شوى  دى .					    ",په هلمند کې  ٣ تنه پوليس وژل شوى دى .
127,حقمل,"
					    					    افغان ولسمشر حامد کرزى له يو شمير سلاکارانو اووزيرانو سره ديو دوه روځنى سفر په موخه  نن د سعودى عربستان  د جدې ښارپه لور روان شو . حامد کرزى به د جدې په ښار کې   د اسلامى هېوادونو د مشرانو په دوه ورځنى کلنۍ غونده کې برخه واخلى او برخه والو ته به وينا واوروى .په دغه سفر کې  به حامد کرزى د اسلامى هېوادونو  له يو شمير مشرانو اود عربستان له  پاچا اولوړپوړو چارواکو سره  هم وګورى او دعمرې حج به ادا کړى .					    ",افغان ولسمشر د عربستان په لور و خوځيد .
128,حقمل,"
					    					    دهرا ت ښار د شپږمې ناحيې په سيمه کې تيره شپه د يو پخوانى جهادى قوماندان کور ته څيرمه د خواجه عدالله انصارى په واټ کې  پرله پسې  دوې چاودنى شوى دى ، چې د پوليسو پر وينا مرګ او ژوبله نه لري .پوليسو دوه شکمن  کسان په دې تور نيولى دى . همداشان  پوليسو نن سهار يو اندازه چاوديدونکى توکې چې د يو کور مخې ته ايښودل شوى وو، له منځه وړى دى . د هرات اوسيدونکې په دې وروستيو کې 
د دا ډول ورته پېښو د مخنيوى په برخه کې  ددغه ولايت پوليس او امنيتى چارواکي پړه بولى  او وايې په ډير ځند سره عمل کوى . ",د هرات چاودنو مرګ او ژوبله نه لرله  .
129,,"
					    					    د ايران يوه  سى ١٣٠ډوله  فوځۍ الوتکه د تهران په جنوبى برخه کې د استوګنې په سيمه کې خورځيدلې . ويل شوى دغې الوتکې ٩٠ کسه سپرلۍ درلودې .الوتکه له يو لس پوړيز ې ودانۍ سره لګيدلى  چې تراوسه پورې يې د مرګ او ژوبلې په هلکه څه نه دى ويل شوى . د الوتکو پيلوټان نه دى  توانيدلى چې د مهراباد په هوايى ډګر کې بيړنۍ ناسته تر سره کړي . ",د ايران يوه فوځى الوتکه غورځيدلې .
130,,"
					    					     په پکتيکا تيره روځ ديو شمير نامعلومو کسانو له خوا په خوراکى توکو بار يو کاماز موټر ته اور اچول شوى چې  ټول خوراکى توکې  يې سوى دى .
د موتر چلونکي ته زيان نه دى اوښتى .دغه موټر اييتلافى ځواکونو ته خوراکى توکى ليږدول . ",په پکتيکا يو موټر ته اوراچول شوى  .
131,هوسي,"
د هوسۍ مجلې د دويم کال شپږمه (پر له پسې دوولسمه ګڼه، د ١٣٨٤ل کال د زمري وږي ګڼه) په ١٤٠مخونو کې په رنګه پښتۍ سره چاپ شوې ده، چې بېلابېلې ليکنې په کې راغلي دي. لکه څنګه چې يې په سرليکنه کې يادونه شوې ده، دا د دې مجلې وروستۍ ګڼه ده، چې نور به نه چاپېږي، په دې باب، د هوسۍ مجلې چلوونکي صالح محمد صالح بېنوا ويبپاڼې ته وويل: د دې خپرونې د بندېدو يوازېنۍ وجه دا وه چې څو ګڼې په پور چاپ شوې او هغو کسانو چې د اقتصادي مرستو ژمنې کړې وې، خپلې ژمنې يې پوره نه کړې. بله دا چې په سيمه کې له نورو ستونزو سره هم مخ دى، چې د مجلې چلول ورته ستونزمن کار دى. هوسۍ مجله که څه هم په دې وروستيو کې له کندهاره چاپېده خو بيا يې هم د نورو مجلو تر څنګ د هېواد په مطبوعاتي ډګر کې خپل مقام درلود.د هوسۍ مجلې د همدې ګڼې سرليکنه، دلته ستاسو مخې ته هم ږدو:سرليكنه:
د مخه ښې په توګه د خپرونې چلول، د زړه وينې خوړلغرونه_ غرونه خوب په څاڅكى اوبو درومييــار زمـــا په سيند د اوښكو بيدار نــه شــو
پيل:په افغاني ټولنه كې د رښتيني او صادقانه خدمت معيار نه دى څرګند، د استاد الفت خبره ده ’موږ خپل خدمتګاران نه پېژنو، خو باداران ډېر ښه پېژنو...‘البته موږ د دې فلسفې ژورو ته نه ځو او دا ادعا هم نه كوو چې ګواكې موږ كوم ستر خدمت كړى او بايده ده دا ټولنه راشي او زموږ د درناوي لپاره دوه لاسي سلام راته وكړي، بلكې دلته غواړو په دې ټولنه كې ځينو ترخو حقايقو ته كتنه وكړو، چې ډېرې لږې اشارې ورته شوې دي.په دې ټولنه كې يوه ستره بدمرغي دا ده كه ډېر صادقانه كار كوې، ډېرې خبرې درپسې كېږي، كه لږ كار كوې، لږې او كه هېڅ كار نه كوې، هېڅوك څه نه درپسې وايي. ستونزه په همدې كې ده چې زموږ ملي- كلتوري اشخاص كه د صادقانه كار او زيار لپاره ملاوې تړي، لومړى د خپل ډګر د ملګرو له لوري له ګڼو غبرګونونو سره مخ كېږي چې ځينې يې كار مثبت او ډېر نور يې منفي ګڼي. حال دا چې زموږ همدغو رښتينو او صادقو ’خدمتګارانو‘ اكثره وخت سره له دې چې په خپل ډګر كې د ملت لپاره خپله انرژي كارولې ده، له خپل جېب څخه هم مصارف كوي او غواړي چې ټولنې ته څه وركړي، داسې ټولنې ته چې لږ تر لږه يې د مثبت كار يادونه هم نه كوي، دا ښاغلى به په كور كې د خپل څراغ لپاره تېل هم نه لري، خو كوښښ به كوي چې خپلې خوارې ټولنې ته رڼا وروبخښي، بيا هم د استاد الفت خبره رااخلو: ’د چا په كور كې چې هره ورځ پسونه او چرګان حلالېږي، له هغه سره ارو مرو يا د لېوانو قدرت ملګرى دى، يا د ګيدړانو چل او فرېب‘... ځينې كلتورپال اشخاص چې صادقانه كار كوي، د ټولنې له خوا ډېر نهيلي شوي دي، ځكه دوى د ټولنې د نيمګړتياوو او خرافاتو په ليدلو ځورېږي او كله چې غواړي دا حقايق راوسپړي او د حل لارې چارې يې په ګوته كړي، خلك يې نه يوازې دا چې لارښوونې نه مني، ان چې د خپل منطق او خپل استدلال لړۍ رانښلوي، چې هېڅوك يې هم ورسره ګز او مېچ نه شي كولاى. قلموال خو زيات مهال د خپل كار په بدل كې په ’تكفير‘، ’تطمېع‘ ، ’خرڅ شوي‘، ’د شهرت غوښتونكي‘ او نورو تورونو هم تورنېږي، ځكه اكثره مهال يوشمېر خلك كوښښ كوي په دوى كې يوازې او يوازې نيمګړتياوې پيدا او په هر مجلس كې پسې منفي تبليغ وكړي. يو به د دې لپاره په خپرونو كې نيمګړتياوې لټوي چې ځان نورو ته پوه او وړ وښيي او د ځان لپاره د بنډار او خبرو يوه زمينه برابره كړي، ځينې نور بيا له دې هڅې دا موخه لري چې د خپرونو د ځينو مسوول چلوونكو د غندنې لپاره يوه زمينه لاسته ورشي، دا ځكه چې په دې ټولنه كې اوس هم زيات عقده يي كسان موجود دي، چې په دې توګه هڅه كوي، خپل زړه ته يو سكون ومومي. البته دلته موږ د هغو خپرونو پر ستونزو رڼا اچوو، چې تر شا يې نه كومه موسسه ولاړه ده او نه هم بله مرستندويه ټولنه لري. زياتره مهال مو كلتورپاله ځوانان چې شپه او ورځ پر ځان يوه كوي او كومه خپرونه راباسي، وروسته په ټولنه كې داسې لمانځل كېږي چې ته وا كومه ستره درغلي يې كړې او يا يې هم د چا حق تر پښو لاندې كړى دى. كه يو كس يې صادقانه خدمت يادوي، لس نور يې غندي، كه يو كس يې د كار مثبت اړخونه راسپړي، لس نور يې منفي ټكي يادښتوي او يو مهال يې وريادوي، خو دا نيوكې او دا ګوتنيونې كاشكې د ښه نيت له مخې وي، ځكه د ښه نيت له مخې كه واى، خو څوك به ځان اصلاح او خپلې نيمګړتياوې به ليرې كړي. اصلي خبره دا ده چې موږ ډېر لږ شمېر صادق خدمتګاران لرو، چې په ټولنه كې مو د فرهنګي او ادبي زيار لپاره كار كوي، خو موږ افغانانو په خپل دې لوى شمېر سره نه يو توانېدلي چې د دوى زړونه وساتو، حال دا چې ځانونه تر نورو كم نه ګڼو، بلكې غواړو چې له سيالو هېوادونو سره هم سيالي وكړو. موږ خو رښتيا هم په دې وياړو چې پنځه زره كلن تاريخ لرو او په نړۍ كې مو نوم او نښان شته، خو اوسنۍ نړۍ زموږ همدا ’حال‘ ته ډېر ارزښت وركوي، په نړۍ كې تر ټولو وروسته پاته او له پرمختګ څخه بې برخې خلك ګڼل كېږو، څوك مو هېواد د القاعده ځاله ګڼي، څوك د ترياكو كندو، هغه هېوادونه چې ’زموږ په وړاندې وزېږېدل او رامنځته شول‘ تر موږ ځواكمن او په كلتوري ډګر كې مخكښ ګڼل كېږي، نو نن ګورو موږ د همدغو (بې تاريخه) هېوادونو مقابله نه شو كولاى، سر ځنې ټكوو. د ’اكثريت‘ دعوه خو هر ځاى په دنګه غاړه كوو، خو زيات وخت مو د وړو ډلو د لاسوهنو او د پښو د دربي له كبله په زړه كې وېرې غزونې كړي او همدا اوس يې هم هرڅه يې راڅخه لوټلي دي.(البته په دې خبره دې څوك خوا نه بدوي). هغه چې موږ ورباندې نازېدو، كله چې يې خپل ځان د واك تر لوړ پلاز پورې رسولى، بيا د نورو شوى او ان چې زموږ پرضد يې هڅې كړې دي. نن موږ وينو چې ځينې ډلې كه هرڅنګه ځان ته پانګه او فنډ پيدا كوي، خو د خپلې ژبې د بډاينې او پرمختيا لپاره ټلويزيوني چينلونه جوړوي او ان چې په ټوله نړۍ كې يې خلك ويني، د خپل كلتور او خپلې ژبې د بډاينې او غنا لپاره ډېرې ګټورې هڅې پيلوي، موږ چې د نړۍ په هره برخه كې پراته يو او ستر پانګوال په موږ كې شته، تر اوسه نه يو توانېدلي چې يو پښتو ټلويزيوني چينل دې ولرو، د ملي ارزښتونو د ساتنې دعوه هم كوو، خو د ساتنې او د ګاونډيو هېوادونو له يرغلونو يې د ژغورنې ځواك نه لرو. دلته به د خپلواكو او بې پرې خپرونو د چلوونكو ځينې ستونزې په بېل- بېل ډول راواخلو.تخنيكي چارې:زموږ اكثره خپرونې د چلوونكو له خوا برابرېږي، په دې مانا چې د چاپ او كمپوزولو ټول پړاوونه يې چلوونكي ترسره كوي، زموږ ګڼې خپلواكې خپرونې فنډ نه لري چې د هر كار لپاره بېلابېل اشخاص وټاكي او معاش وركړي، يو چلوونكى اړ دى په خپله په ليكوالو پسې لاړ شي ليكنې راټولې كړي، د كمپوزونې لپاره يې خوارۍ وګالي او ټولې ليكنې له سره وګوري، تصحيح يې كړي بيا د چاپ لپاره په خپله منډې ووهي، دغه راز تر چاپ وروسته د خپرونې د وېش لپاره په خپله لاس په كار شي.په شپو- شپو پر خپلې خپرونې كار وكړي، خو نه يوازې امتياز ونه لري، بلكې ډېره نوره قرباني هم بايد په يوازې سر وركړي، دا ځكه چې كه چېرې دى په دې بهير كې يوه لټي هم وكړي، خپرونه يې بندېږي او هېڅوك به يې هم همكاري ونه كړي، حال دا چې د خپرونې كمپوزول د كمپيوټر كار، تصحيح كول د تصحيح كال، وېش د وېشونكي او نور كارونو د نورو اشخاصو دي، چې بايد ترسره يې كړي. زموږ د ځينو خپرونو چلوونكي خپله زياته برخه انرژي په تخنيكي كارونو لګوي، چې د مرستې لپاره يې څوك نه وروړاندې كېږي، دا ځكه چې موږ كه لږ څه په ځان كې موندلي بيا مو هڅه كړې چې له نورو ملګرو او د خپلې كړۍ له يارانو څخه د بېلتون او جلاوالي لپاره پلمې ولټوو. چې دا ستونزه په هر ولايت كې شته. مالي قرباني:د يوې خپلواكې خپرونې چلوونكي اړ دي د چاپ لپاره لګښت په خپله برابر كړي، چې دا په خپله يوه غټه ستونزه ده، د خپرونې يو چلوونكى چې لا يې د كارونو فشار او ستړيا نه وي ليرې شوې بيا اړ دى چې يوه بله ستړې هم وګالي. هر مهال له نورو د اقتصادي مرستو تمه لرل خو ناشونې خبره ده خو هغه كسان چې شتمني ورسره ده او جېب يې ډك دى، په زړه كې يې د خپل كلتور د پالنې او رغونې غم نه شته، كه وي هم شمېره يې ډېره كمه ده.خو موږ وينو چې ځينې خپرونې كه د ځينو مرستندويو ټولنو مالي ملاتړ لري، په پاڼو كې يې د لوستلو لپاره څه نه موندل كېږي، يا هم د موسساتو په خپرونو كې د ټولنې لپاره ګټور مطالب نه شته، يوازې د دوى كاري رپوټونه او ځينې محاسبې خپرېږي.يو مهال يوه فرهنګي شخصيت غوښتل خپلې مجلې ته د يوه ملي تجار مرسته راجلب كړي، كله چې هغه ته ورغلى و، ښاغلي تجار ورته ويلي وو: ’اته ورځې مخكې له حج څخه راغلى يم او په همدې خوشحالي غواړم يوه ستره مېلمستيا او ټنګ ټكور جوړ كړم، چې دوه لكه افغانۍ لګښت پرې راځي، ستا د مجلې چاپول او نه چاپول په ما پورې اړه نه لري‘. د نړۍ په يوه هېواد كې هم دا نه شته چې يو مسوول چلوونكى دې هم ليكنې په خپله برابرې كړي، هم يې د كمپيوټر چارې پرمخ بوځي او هم ورته پانګه برابره كړي او يا يې په خپل لګښت سره چاپ كړي. په بهرمېشتو افغانانو كې هم دا ربړه ليدل كېږي، هلته هم هغه كسان چې يو څه د خپل كلتور د پالنې احساس لري، دومره اقتصادي پشتوانه نه لري او هغه كسان چې مالي پشتوانه لري هغوى نه غواړي چې خپلې پيسې بېځايه!! ولګوي. موږ يوازې د ګوتو په شمېر داسې كسان لرو چې د سپېڅلي احساس تر څنګ دې شتمني هم ولري، د دغه وړ كسانو كار ټولنې ته معلوم دى. تورونه او شكونه:د خپلواكو خپرونو چلوونكي په ټولنه كې له بېلابېلو شكونو سره مخ كېږي، كه خپرونه په ښه معيار او ښه سكښت سره راوباسې، يوشمېر كسان د شك په رنګ او ترخو لړلې خبرې ورته كوي، ځينې خو دا خبره هم پسې غوټه كوي، چې ښايي دې چلوونكي له چا څخه پانګه اخيستې وي، چې په دې ښه معيار يې مجله خپره كړې ده. ته كه په سلو مخونو كې مجله چاپوې، خامخا به په دې كې لس ليكنې داسې وي چې په لوستلو يې سړي ته زياته ګټه رسېږي، خو كه چېرې په دې سلو مخونو كې يوه مجله لږه كږه غوندې وه، يا كومه ليكنه د ځينو لوستونكو په طبعه برابره نه وه، دا ټول زحمتونه دې هېڅ دي، په دې ټولنه كې د ګڼو كسانو خولې خلاصېږي او په ډېرو ترخو الفاظو دې د كار غندنه كوي. هسې خو هم د هر چا په جېبونو كې ټاپې شته، يا د ’تكفير‘ ټاپه درباندې لګوي يا د كومې بلې مذهبي او سياسي ډلې، چې دا ستونزه په دې ’روڼاندې‘ زمانه كې هم وركه نه شوه. داسې هم نه ده چې سړى دې ټولې خپرونې په يوه ليكه كې ودروي، ځكه ځينې داسې خپرونې هم شته چې كومه ټاكلې موخه او تګلاره نه لري، كله له يوه داسې كس څخه ملي اتل جوړوي چې د ملت په وينو يې لاسونه سره دي، كله د يوه خاين او جنايتكاره پر ګناهونو د پرده اچولو كوښښ كوي، چې دا ډول درغلۍ د خلكو له سترګو پټې نه دي او دا خپرونې هم خلكو ته معلومې دي. فكري مبارزه:د خپرونې چلوونكي دي په ټولنه كې د خپلو اهدافو او تګلارې د خپراوي لپاره د ځينو منفي فكره كسانو په وړاندې مبارزه وكړي چې يوه اندازه انرژي يې دلته لګېږي. حال دا چې ولس بايد د خپرونې روحيه وګوري، هغه خپرونې دې ولولي چې غوښتنې يې منعكسوي او په خپلو بېځايه هڅو دې خپرونو ته ستونزه نه پيدا كوي. تر اوس مهاله پورې په هېواد كې داسې كومه اداره نه شته چې د خپلواكو او بې پرې خپرونو دفاعيه ځواك ورسره وي او د دوى دفاع وكړي، كه داسې ادارې وي، د پښتو خپرونو لپاره په كې ځاى نه شته او دروازې يې د پښتو خپرونو په وړاندې تړلې دي. نو زموږ د ګڼو خپرونو چلوونكي چې په خپله سيمه او ولايت كې له وسلوالو ګواښونو، ننګوونو او چيلنجونو سره مخ كېږي، اړ دى چې په خپله مبارزه وكړي او له ځانه دفاعيه ځواك جوړ كړي، چې د دغې ستونزې د اوارۍ لپاره چا كومه ګټوره هڅه ونه ليده. د خلكو توقع:كه خپرونه دې يو وخت په ښه سكښت او رنګه پښتۍ راووته خلك يې يو څه هركلى كوي، خو بل وخت دې اقتصادي ستونزې لاسونه- پښې تړي، خلك بيا بېل ډول غبرګون ښيي ان چې كله خو يوه نيمه ترخه خبره هم كوي، چې دا ځل د مجلې صحافت او سكښت ته ولې د پخوا په شان پام نه دى شوى. كه كوم وخت ستونزې درباندې ګڼې شوې او ونه توانېدې مجله پر وخت راوباسې بيا هم خلك بېلابېل تورونه درباندې تړي، دوى كه هرڅنګه كېږي مجله پر وخت غواړي، دېته نه ګوري چې يوه مجله په څومره خوارۍ چاپېږي. ځينې كسان خو ځان ته تر خپل حد زيات حق مني او د يوې خپرونې چلوونكي ته وايي: ’تاسو ما ته پلانۍ ګڼه نه ده رالېږلې، بايد چې ما ته هره ګڼه پر وخت راولېږئ‘ حال دا چې دې ځوان به نه په خپرونه كې ګډون لري، نه به همكاري ورسره كوي.كه په خپرونه كې د ښځو برخه ولرې، د ماشومانو برخه نه وي، خلك يې غواړي، كه چېرې سياسي ليكنې ډېرې خو اقتصادي ليكنې كمې وي، د اقتصاد مينه وال د اقتصادي ليكنو پر خپراوي ټينګار كوي، كه چېرې ادبي برخه ولرې خو لنډې كيسې په كې كمې وي، ګڼ ځوانان بيا دا غوښتنه لري چې بايد كيسې په كې ډېرې راشي. لوستونكي دېته حساب نه كوي، چې په دې خپرونه كې څوك- څوك كار كوي او چلوونكى يې كه زيات زيار وباسي نو ښايي يوه سياسي ليكنه وكړي، چې په هغه معيار او كيفيت بيا اقتصادي ليكنه نه شي كولاى، لوستونكي دېته حساب نه كوي چې د ښځو برخې ته په منظم ډول ليكنې برابرول څومره ستونزمن كار دى، يا هم كه كومه خپرونه هرې برخې ته پاڼې بېلكې كړي، څومره بېخوندي رامنځته كېږي، ځكه چلوونكى به اړ وي چې كه چا ليكنې راونه لېږلې، نود ښځو، ماشومانو، اقتصاد او نورو برخو ته په خپله ليكنه وكړي، چې دا كار په خپرونه كې كليشه يي ليكنې زياتوي، كه څوك يوازې د ماشومانو برخه په پام كې ونيسي، د هغوى په روحيه او سليقه ليكنې برابرول ډېر ستونزمن كار دى. چاره:زموږ هغه هېوادوال چې مالي توان او اقتصادي حالت يې ښه وي، په كار ده چې خپل هېواد او خپل ويجاړ كلتور په پام كې ونيسي، له خپرونو سره دې په دې نيت مرسته وكړي، چې د خپل كلتور رغونه غواړي، دوى دې د خپرونو پر اشخاصو حساب نه كوي، د خپرونې پر منځپانګې دې حساب وكړي او هغو خپرونو ته دې دا مرستې برابرې كړي، چې افغاني روحيه ولري او يو څه په كې د لوستلو وړ مواد وي. شتمن خلك كه ليكنې او په تول پوره مطالب په بيه نه شي رانيولاى په خپلو پيسو يوه ښه مجله چاپولاى شي چې په ټولنه كې به يې خلك دا قرباني ستايي او كه نن يې څوك نه يادوي، كلونه وروسته به يې دا ټولنه په ښو يادوي. زموږ فرهنګپاله ځوانان دې په خپلو كې واړه او ذوقي اختلافونه پرېږدي، د يوه لوى ارمان لپاره دې كار وكړي، د خپل ملي او افغاني ارمان پر لار دې واړه اختلافونه په هېڅ كې وشمېري، هڅه دې وكړي، چې په رښتيني ډول خدمت وكړي. د خپرونو د زياتوالي پر ځاى دې د يووالي په مرسته يوه خپرونه تقويه شي چې هم د بېځايه مصارفو مخه نيول كېږي هم به كار د څو كسانو ترمنځ ووېشل شي او حجم به يې كم شي. پاى
 ",د هوسۍ دويمه کالګڼه چاپ شوه
132,,"
۶-۱۲-۲۰۰۵ ناروې
 
د حاجي عبدالقيوم بزګر د مړيني له کبله خپلو ګرانو دوستانو ښاغلو ډاکټر محمد فريد بزګر ، محمد طارق بزګر او دهغوی د درنې کورنۍ ټولو غړو ته د خدای  ( ج ) له درباره د زړه صبر او زغم غواړم . 
په درنښت
انجنير محمد انعام واک
واک پونډيشن – ناروې ",د واک پونډيشن له خوا د خواخوږۍ پيغام
133,,"
",
134,,"
په لندن کښی دميشتو وردګ ځوانانو د ټولنی دخواخوږۍ پيغامپه ډيره خواشينۍمو خبر تر لاسه کړ چه د هيواد يو وتلی ملی شخصيت خدای بخښلي الحاج عبدا لقيوم بزګر لدی فانی نړی څخه روخصت واخيست٠ اناا لله انا اليه راجعوند وردګ ځوانانو ټولنه د هيواد يو وتلی ملی اوهيواد پال شخصيت خدای بخښلي الحاج عبدالقيوم بزګر د وفات له امله خپله خواشينۍ او غمشريکی دمرحوم کورنۍ ټولو غړواو دوستانو ته وړاندې کوی، او او الله ج له لوری ورته دزړه صبر غواړو، د څښتن حضورته د دعا لاس پور ته کو او وايو چې الله پاک دې فردس جنت ورنصيب کړي روح يي دښاد ٠ امين يا رب العالمين
په لندن کښی دميشتو وردګ ځوانانو دټولنی په استازیتوبافغان زلمی ",دلندن  دميشتو وردګ ځوانانو د ټولنی دخواخوږۍ پيغام
135,,"
					    					    په هلمندكې درى تنه عسكرووژل شوه اودوه تنه ټپيان شوه ع : نورزي هلمند  دهلمنددنادعلي ولسوالۍ دسيستانى په سيمه كښې تيره ورځ ماپښېن هغه مهال دري پوليس ووژل شوه اودوتنه زخميان شول . كله چي دنامعلومووسلوالولخواورباندى بريدوشودهلمندامنيه قومندان مل پاسول عبدالرحمن صابر نن دبېنواخبريال ته وويل : چي زخميان ئې دهلمند وعاجل روغتون ته راوړي دي اوپه سيمه كښې عمليات پيل كړيدي خوتردى مهاله ئې دپېښې په تورڅوك نه دى نيولي .  نوموړى پوليس په داسي حال كي وژل كيږي چي دميزان تلې پر۳۰ مه ددغه ولايت دباغران په ولسوالي كښې هم يوقومندان د۹ تنوپه گډون وژل شوو.  ",په هلمندكې درى تنه عسكرووژل شوه اودوه تنه ټپيان شوه
136,,"
جلالزی = کابل 
په بغلان کي چاودني د هالنډي ولايتي بيارغوني ډلي دوه موټره ويجاړ کړل .
په نوموړي ولايت کي دهالنډي پي ار ټي ډلي وياند لتونت  وويل چاودنه تېره ورځ د اندراب هنجان په لويه لاره هغه وخت وشوه چي ددوی د ۵  موټرو کاروان د وياند وويل په چاودنه کي د دوی يو بنز او بل لنډکروزر موټر ويجاړ شوی او اودنه يې له هغه بم نه زېرېدلی وبلله چي له لري واټن نه کنټرول کيدل . 
د چاودني پړه تر دې مهاله چاپر غاړه نه ده اخستې . ",په بغلان کي چاودني دوه موټرونه ويجاړ شوي
137,,"
په ډيرې خواشينۍ سره موخبر تر لاسه کړ ،چې په هيواداو خلکو مين شخصيت الحاج عبدالقيوم بزګردهغې ناروغۍ له کبله چې ورپيښه شوي وه په پيښور کې له تيرې دونکې دنياڅخه سترګې  پټې کړي . اناا لله وانا اليه راجعون
خدای بخښلی الحاج عبدالقيوم بزګر دهيواد څخه بهر دافغاني مطبوعاتواو دناروي په هيواد کې دنشرکيدونکي اخباردعوت دمسؤل مديرطارق بزګر چې يوتګړه ،با احساسه اوپيژندل شوي ژورناليست دی ، پلار وو.هغه دطارق ،ښاغلي ډاکټر عبدالصمد ملکزي،ډاکټر محمد فرید بزګرپه شان نورډير بچيان هيواد او ټولنې ته وړاندې کړل ،ترڅو خپل معنوي ژوند او ياد ابدي کړي .
پدې توګه په فنلند کې دميشته فرهنګپالو ،ليکوالواودهغه دمينوالو په استازيتوب دخپلې غمشريکۍ اوخواشينۍ مراتب دهغه ددرنې کورنۍ ،ټولو خپلوانو او مينه والو سره شريک کوم .اودخدای (ج) له درباره ورته دجنت فردوس غوښتنه او دعا کوم ، او خدای بښلې  الحاج عبدالقيوم بزګر درنې کورنۍ او په ځانګړې توګه ښاغلي طارق بزګر صاحب ته دزړه صبر او زغم غوښتونکی يم .
روح يې دښاد او ياد يې ابدي
صالحزاده فنلنډ
 
  ",په فنلنډ کي د فرهنګپالو افغانانو د خواخوږۍ پيغام
138,,"
",
139,,"
",
140,,"
په زياته خواشينۍ سره مي خبر تر لاسه کړ چې زموږ دهيواد دپيژندل سوی ژورنالست ،ليکوال او له ناروې څخه   دخپرېدونکي مياشتنۍ خپروني دعوت  دمسؤل مدير ښاغلي  محمد طارق بزګر قبله گاه صاحب الحاج عبدالقيوم بزگرپه ناڅاپ توگه در ور پيښي  شوي ناروغۍ له کبله  د فاني نړۍ څخه دتل لپاره  د لوي او ابدي سفر په لوررخصت اخيستی .                         اناالله و انا الیه راجعون 
 گران او ډير نږدې دوست ښاغلي طارق بزگرصاحب ته ددوی دخداي بخښلي پلار مړينه نه يوازي ددوي دکورنۍ اوخپلوانو لپاره بلکه دهغه ددوستانو او ټولو هغو لپاره  چي دمرحوم سره يې له نژدې پيژندل لويه ضايع بولم  .                                                                                                                                                                                                                                 زه د محترم بزگر صاحب او دده درنې کورنۍ له نورو ټولو غړو، ډاکټر عبدالصمد ملکزي، ډاکټر محمد فرید بزګر، او الحاج  محمد اشرف باتور سره په دغه غمجنه پېښه کي ځان شريک بولم .
ښاغلي طارق بزگراودفاميل ټولومحترمو غړوته يې دلوي او بخښونکې خداي له درباره دزړه صبر غواړم  . 
دڅښتن تعلا له لوي دربارنه  دا هيله لرم چې دگران او قدروړ بزگر صاحب او ددوي دمحترمې کورنۍ ټول غړودکور دروازه بيا هيڅکله دغم  دپيغام رسوونکې له خوا ونه ټکول سي   .
په درنښت    
حبيب  اله   غمخور 
سويډن      مالمو      ",د دوستۍ فرهنګي ټولني د خواخوږۍ پيغام
141,,"
					    					    د افغانستان او هند  دلوړپوړو چارواکو ترمينځ پرون  د توريزم په برخه کې د ګډو همکاريو يو تړون لاس ليک شو .د دولتى او خصوصى  سکتور په برخه کې د توريستى خدمتونو  وده اوپراختيا ، د کادرونو روزل  او يو له بل سره د تجربو شريکول ددغه تړون غټ ټکې جوړوي .
دهند لور منلې چې  ډير ژر به لسو تنو  افغانىژورناليستانو ته بلنه  ورکړى چې د هندوستان له توريستى سيموڅخه کتنه وکړى .همداشان 
د هند هېواد په افغانستان کې  دتوريستى کليو د جوړولو په برخه کې هم
د افغان لورى سره د مرستې ژمنه کړې ده. دغه تړون د اطلاعاتو ،فرهنګ او توريزم وزير داکتر رهين او د هند د توريزم د وزيرې ميرمن  رينو کاچودرى  ترمينځ په کابل کې لاس ليک شو .رهين وويل  دغه وزارت په پام کې لري په راتلونکو پنځو کلونو کې  په هيواد کې ٣٠  توريستى سيمې د توريستى کليو تر نامه لاندى جوړى کړى . ",د توريزم په ډګر کې دافغانستان او هند ترمينځ تړون
142,حقمل,"
					    					    د ارزګان  والې منلې ده  چې د ملى اردو او اييتلافى ځواکونو د ګډو عملياتو په ترځ کې د چار چينو په ولسوالى کې  يې ٩ تنه طالبان وژلى او ٦  تنه نور شکمن طالبان يې نيولى دى . د ارزګان والى  په دغه ولايت کې د 
طالب اورپکو   ديو مشر قوماندان  د نيولو خبره  کوى ، چې  ملا عبد الخالق نوميږى  . ",په ارزګان کې ٩ تنه طالبان وژل شوى  دى .
143,حقمل,"
					    					    د پکتيکا د تندر د قول اردو درستيز وال ثناوالحق په دغه ولايت کې د يو ماين د چاودنې له امله  له خپلو دريو تنو ساتونکو سره يو ځاى ټپى شوى دى . په چاودنه کې د درستيزوال ډريو ر وژل شوى دى . ويل شوى دى چې دغه چاودنه دريموټ کنترول له مخې رامنځ ته شوې ده .چاودنه د پکتيکا ولايت  د ارګون اوبرمل ولسواليو ترمينځ د مندى کندو په سيمه کې د سړک په غاړه رامنځ ته شوې ده . ",د پکتيکا د تندر قول اردو  درستيزوال  ټپى شوى دى
144,حقمل,"
					    					    د افغانستان د پارلمان د زړې ودانۍ د بيا جوړولو کار چې په کال ١٣٣٨ کې جوړه شوې وه  د  ٥٠٠ زرو ډالرو په لګښت  د فرانسې ، ايتاليا  ، جرمنى ، هندوستان او ترکيې په مرسته او ګډو همکاريو بشپړ شوى دى . ودانې په اتو مياشتو کې ورغول شوه .د پارلمان زړه ودانۍد جنګونو له امله ورانه او ويجاړه شوې وه .
دغه ودانى ١٢٠ خونې او د غوندو دوه ستر سالونونه لري . دودانۍ په تصويرى او صوتى برخه  کې ملګرو ملتونو مرسته کړې ده  . د لنډمهالې د دارالانشا  د مشر لودين پروينا  د پارلمان د غوڼدې د جوړيد  او دوکيلانو  له پاره  په لوژستيکى ، ترانسپورتى او امنيتى برخه کې اړين تيارى نيول شوى دى .  د ښځينه وکيلانو له پاره په صافى هوټل او دنارينه
وکيلانو له پاره په انتر کانتيننتال هوټل کې د اوسيدو بندو بست شوى دى . ده وويل دليندى ١٨ نيټه د وکيلانو له پاره د پيږند ګلوى اونۍ اعلان شوې ده . همداشان د پارلمان د لومړى غونډې دپوره امنيت  له پاره د  دملى دفاع د وزير ستر جنرال تر مشرى لاندى يو کميسيون  جوړ شوى دى چې په دې برخه کې کار کوي .
 ",د پارلمان زړه ودانۍ ورغول شوه .
145,,"
جلالزی
د ایران یوه مسافر وړونکې الوتکه له یو لس پوړیزه ودانۍ سره لگیدلې او 115 تنه پکښي وژل شوي دي  د ایران دولتي تلویزیون د نوموړي هیواد د بیړنیو مرستو د چارواکو او د ایراني پوځ له قول خبر ورکړی پیښه تیره ورځ د تهران د مهراباد هوایي اډې ته څیرمه رامنځ ته شوه . چارواکي وایې دا الوتکه چه د ایران په پوځ پوري اړونده وه او دگڼو شمیرو خبریالانو په سپرلۍ سره د ایران د سویل په لور د یو پوځي جشن د مراسمو په موخه د مهراباد له هوایي اډې الوتې وه له تخنیکي ستونزو سره مخ او په ودانۍ ولگیده . عیني شاهدان وایي د ودانیو دوو پوړونه یې په اور کښي پټ لیدلي او په خپله په ودانۍ کښي هم 21 تنه اوسیدونکی په دې پیښه کښي له مینځه تللي دي . د ایران د پلازمینه تهران د روغتون مامورین وایي په الوتکه کښي سپاره ټول کسان وژل شوي . د نوموړي هیواد استخباراتي مامورین وایي داسي شواهد نه لیدل کیږي چه د پیښي تر شا ده د تروریستانو لاس وي . ",دايران د الوتکي په پېښه کي ١١٥ تنه وژل شوي دي 
146,,"
د ارواښاد بزګر د مړينې له کبله په خواښينۍ سره مو خبر تر لاسه کړ چې د دعوت خپرونې د مسوؤل چلوونکي ښاغلي طارق بزګر پلار عبدالقيوم بزګر د ورپېښې شوې ناروغۍ له امله په پېښور کې له نړۍ سترګې پټې کړې .  انا لله و انا اليه راجعون  موږ په داسې حال کې چې د دغه خواخوږي افغان مړينه يوه لويه ضايعه بولو ،له هر يوه ښاغليو عبدالصمدملکزي ، ډاکټر محمد فريد بزګر ، محمد طارق بزګر او محمد اشرف باتور سره په دغه غم کې ځانونه شريک ګڼو . ارواښاد بزګر ته د لوی خدای په دربار کې د فردوس جنت دعاګانې کوو . په درناوی د افغانستان د کلتوري ودې ټولنې د مشرتابه جرګه
 جرمني ، د کولن ښار ", د افغانستان د کلتوري ودې ټولنې د غمشريکۍ پيغام
147,,"
					    					      د افغانستان د ملي پوځ يو نوميالی افسر او زړور ليکوال جنرال رحمت الله ساپی په پردېسۍ کې وفات شو . انا لله و انا اليه راجعون ارواښاد جنرال ساپی يو هېوادپال افسر ، د روسانو د يرغل په کلونو کې د جهاد او مقاومت د ليکو يو نامتو قومندان او د نظامي او سياسي چارو يو څېړونکی و . ارواښاد ساپي يو شمېر مهم آثار ليکلي او خپاره کړي دي . د هغه ليکنې د افغانستان د وروستيو دوو لسيزو ډېرې مهمې پېښې د حقايقو په رڼا کې راسپړي . د هغوي کورنۍ ، دوستانو او د آثارو مينه والو ته تسليت وړاندې کوو او اروا يې ښاده غواړو. په درنښت د ټولنې د مشرتابه جرګه					    ",د افغانستان د کلتوري ودې ټولنې د خواشينۍ پيغام
148,حقمل,"
					    					    د پوهنې وزارت مرستيال  صديق پتمن ويلى چې تر اوسه پورې د هيواد له مرکز او ولايتونو څخه  لوړو زده کړو ته د شاميليدو په موخه  ٤٢٣٧٠
زده کونکو د کانکور ازموينې له پاره نومونه ثبت کړى دى . په داسې حال کې  چې د افغانستان دلوړو زده کړو وزير وړاندې له دې ويلى وو ،چې 
يوازې ١٤٠٠٠ زده کونکى به د لوړو زده کړو موسساتو ته  جذب شي .
پتمن وايى د سږنىکال دشميرې له مخې په هېواد کې  ټول ټال٦  نيم ميليونه زده کونکى په زده کړه بوخت دى . ده وويل د هېواد د سړو سيمو د ښونځيو کلنۍ ازموينې نن  پاى ته ورسيدې .   ",٤٢٣٧٠زده کونکو دکانکورله پاره  نومونه ثبت کړى .
149,ولي الله شاهین,"
امیل داوښکو له قطرو جوړوم
داستان دخپلو اندیښنو جوړوم
یار ته مې خط لیکم داوښکو په نم
رنگ یې دوینو له سرخو جوړوم
چې يې دزړه په پوله ځان وکرم
دیوان د خپلو قصیدو جوړوم
خو بې وفا جانان به هله پوه شي 
چې دژوند کور په هدیرو جوړوم
دکم نصیبو داسې کم نصیب وي
دمینې خیال هم له خوبو جوړوم
دارامۍ اودسکون په تمه
زه خپل ایمان له زلزلو جوړوم
زه دالله دربار ته سوال کومه
زارۍ له اه اوفریادو جوړوم
چې دزړگی ماڼۍ مې دنگه لري
زه خپل لښکر له امیدو جوړوم
که مې جانان دمینې سوال نه مني 
شاهین خپل کور په دنگو غرو جوړوم
 
 
رحیم گل څاروان ",امیل داوښکو
150,حقمل,"
					    					    د القاعده ډلې دويم مشر الظواهرى  له خولې په يو نوى ويديوټيپ  
کې چې دالجزيرې ټلويزن خپور کړى  راغلى چې  (اسامه  ژوندى  دى او د لويديځو هېوادنو  پر ضد  دجهاد مشرى کوي ).  ددغو ويديو ټيپ د خپريدو نيټه نه ده معلومه .ده ويلى ( القاعده د پراختيا او ځواکمنۍ په حال کې ده ) .					    ",اسامه ژوندى دى .
151,حقمل,"
					    					    د لغمان ولايت مرکز کې  د ولسې جرګې  د وژل شوى غړى جنرال عصمت الله محبت  پلويانو نن مظاهره وکړه او غوښتنه يې کوله چې د محبت قاتلين د  دوى  ته وسپارى او دولت د په ولسى جرګه  کې د وژل شوى وکيل څوکى    د ده ورور ته وسپارى .د لغمان والى د مظاهره کونکو  غوښتنې ناشونى او غير قانونى وبللې . د ده له انده  قاتلينو او مجرمينو ته جزا ورکول د افغانستان د قضايى او عدلى ادارو دنده ده . ",په لغمان کې د وژل شوى وکيل دپلويانو مظاهره وشوه
152,حقمل,"
					    					    د نړيوالو خبري رسنيو دخبر له مخې د ايران د غورځيدلې الوتکې  له امله
١٢٨ تنه مړه او ٩٠ تنه نور ټپيان شوى دى . ددغه الوتکې ټولې سپرلۍ چې يو شمير داخلى او بهرنى خبريالان هم په کى وو مړه شوى دى . په روان کال دا څلورمه الوتکه ده چې په ايران کې رالويږي . ",د ايران د غورځيدلى الوتکې دقربانيانو شمير ٢١٨ تنو
153,حقمل,"
					    					    د سعودى عربستان د پادشا ه ملک عبدالله په پرانيستونکې وينا سره نن د مکې مکرمى  په قصر الصفا کې د اسلامې کنفراس د مشرانو دريمه غونډه پيل شوه . دغه  دوې ورځينۍغونډې ته د شا اوخوا  ٥٠ هېوادونو مشران او لوړپوړى چارواکى ورغلى دى . د عربستا پادشاه  د اسلامى هېوادونو په معارف کې د اصلاحاتو غوښتنه وکړه او زياته يې کړه  چې اسلامى يوالۍ په وينو تويونې لاس ته نه راځي .ده په منځ لارۍ  ټينګار وکړ او د زورزياتى لاره يې رد کړه . ده خواشينى وښودله چې ځينو اسلامى مملکتونو خپل موقعيت د پخوا په پرتله له لاسه ورکړ ىدى  .ده وويل اسلامى هېوادونه بايد په نړۍ  کې خپل سياسى او فرهنګى ځاى بيرته پيدا کړي . دغې غونډې  ته دافغان ولسمشر حامد کزى هم ورغلى دى . د عراق مشر جلال طالبانى لا د وړاندى هيله څرګنده کړې وه چې اسلامى هېوادونه  بايد په عراق  کې داوسنىسياسى تګ لارى ملاتړ وکړى او ترخګرى وغندى . ",په قصر الصفا کې د اسلامى هېوادونوغونډه .
154,,"
 
په ډېره خواشينۍ سره موخبر ترلاسه کړ چي د ګران هيواد نامتو ليکوال ، شاعر او د افغانستان د وسله واله پوځ پخوانی جنرال ارکان حرب رحمت الله ساپی د هغه ناروغتيا له امله چي ورپېښه سوې وه په پردېسۍ کي وفات سو .
                                               انا لله وانااليه راجعون
د افغان سېنما تياتر مرکز د جنرال رحمت الله ساپي مړينه د خپل هيواد يوه لويه ځايه بولي هغه ته د لوی خدای ج له درباره مغفرت او درنې کورنۍ ته يې دصبر جميل غوښتنه کوي .
روح دي تل ښاد وي 
 
انجنير فريدالله ساپی
د افغان تياتر او سېنما مرکزمطبوعاتي اداره
  - کولن جرمني ",د افغان تياتر او سېنما د مرکز د خواشينۍ پيغام
155,,"
					    					    په بلجیم کې دمېشتو افغانانو دخواخوږۍ پیغام  په ډېره خواشینۍ مو خبر تر لاسه کړ چه دروان کال د لیندۍ (قوس) په 13مه نېټه الحاج عبدالقیوم بزګر له دې فانی  نړۍ څخه سترګې پټې کړې. انالله وانا الیه راجعون   الحاج عبدالقیوم بزګر دیو روڼ آندی او منورې څېرې په توګه دخپل وس تر بریده وطن او خلکو ته چوپړ کړیدی، چه تر ټولو لوړ او ښه چوپړ یې خپلې ټولنې ته د پوهو، ښو او هېوادپالو بچیانو ډالۍ ده. مونږ ټول د الحاج عبدالقیوم بزګر دناڅاپې مړینې په غم کې ځانونه د ارواښاد له کورنۍ ،مینه والو او ټولو افغانانو سره شریک ګڼو. له لوی څښتن تعالی څخه مینه والو او د ارواښاد د کورنۍ غړو ، ډاکټر عبدالصمد ملکزی، ډاکټر فرید بزګر ، ډاکټر طارق بزګر ،محمد اشرف باتور ته د زړه صبر غواړو. ددعاوو او هیلو تر څنګ خدایبخښلی ته د لوۍ او بخښونکی څښتن تعالی څخه د فردوس جنت او ښاغلو ډاکټر فریدبزګر او ډاکټرطارق بزګر ته د لازیات زغم غوښتنه کوو. آمین ثم آمین  په بلجیم کې د پوهاوی ، مرستې او پیوستون د ټولنې د مشرتابه جرګه ګۍ  بروسل - بلجیم					    ",په بلجیم کې دمېشتو افغانانو دخواخوږۍ پیغام
156,افغاني کلتوري ټولنه - هالنډ,"
 
په ډیره خواشینۍ سره خبر شوو چي د افغانستان د یوې خدمتګاري کورنۍ لارښود، حقوقپوه الحاج عبدالقیوم بزګر په ناڅاپي توګه  له دې فاني نړۍ سترګي پټي کړي . لوی خدای ج دی یې وبخښي. ( امين ) 
 
الحاج عبدالقیوم بزګر نه یوازي پخپله د هیواد او اولس خدمت په پوره صداقت کړی  بلکي په خبپه کورنۍ کي یې د پوهي داسي یوه دایمي ډ یوه بله ساتلې چي نن یې په رڼا د ګڼ شمیر افغانانو سترګي روښانه کیږي او هغه د    هغه ، هغه خدمتګار بچیان دي چي شپه او ورځ د اولس او هیواد په خدمت کي زیار ګالي.
 
په هالند کي دافغاني کلتوري ټولني مشرتابه جرګه ګۍ او غړي الحاج ارواښاد بزګر ته په هغي دونیا کیي هم رڼایي او فردوس جنتونه غواړي او له درنې کورنۍ سره یې ، په ځانګړې توګه د دعوت د ملي خپروني موسس او چلوونکي ښاغلي محمد طارق بزګر سره ځانونه په دغه ستر غم کي شریک ګڼي او ورته د زړه له تله تسلیت غواړي.
د الحاج ارواښاد عبدالقیوم بزګر اروا دي ښاده او یاد دي یې تلپاتي وي.
 
په هالند کي د افغاني کلتوري ټولني د مشرتابه جرګه
 
 
  ",په هالنډ کي د افغاني کلتوري ټولني د خواخوږۍ پيغام
157,پوهنوال ډاکتر نظرمحمد سلطانزئ (جرمني),"
دهستې فزيک پوه او دطبي فزيک متخصص پوهنوال ډاکتر نظرمحمد سلطانزئ (جرمني) 
دکابل پوهنتون پخوانۍ استاد
 
دپورتنۍ موضوع په هکله که اجازه راکړۍ نو غواړم چې زه هم په خپل وار سره يو څه وليکم  .
په دې هم زه باور لرم چې زما وړانديز او سم سيخې او یا په بل عبارت کلکې او نېغي خبرې به دډیروافغانانوپه زړه او فکر بدې ولګيږي . خوپه هر حال دازما شخصي نظر او عقيده ده .
لومړې بايد چې دپورتنۍ  ستونزي علمي او تاريخي تشخيص اوڅيړنه وشي او بيا يې درمل وشي
 
١- دپښتون قام دمورنۍ ژبې ستونزه زه په خپل فکر سره يوه روحي ناروغۍ ګڼم پښتانه  دروحي ناروغئ يوه داسې پړاو ته رسيدلي دي چې دپښتو ژبي نوم اخیستل ورته شرم بريښي، ددري ژبو کسانوپه منځ کې  په پښتو ژبه خبرې کول ډير غلط  اونا سم ګڼي دا ځکه چې دري ژبه ددربار ژبه ده او دبلې خوا ددې مخه نیسي تر څو دفاشيست نوم ورباند څوک کې نږدي. همدارنګه دغه راز فکرچې ګڼه  پښتو د افغا نستان دډيرکيو ژبه ده او په هر ډګر کې ورڅخه دفاع وکړي دغه پياوړتوب هم نه لري
 
بر سيره پردي چې ډير روڼ فکره پښتانه که دولتي مقام لري او که نه ديوه قام د تار يخي  هويت پيژندنې په اړوند  دمورنۍ ژبې په خاص اهميت او رښتوني حق باندې په اسلامي اونړيواله کچه پوره خبر دي او ژور علمي معلومات لري خو سره دهغې هم هيڅ ډول عملی پاڅون نه کوي. د بيلګي په ډول په قران شريف کې راغلي دي: ولا تنس نصيبکا من الدنیا : ژباړه : مه هيروئ تاسې خپل نصيب په دې نړۍ کي ( دبيلګي په ډول لکه ژبه کوم چې خداې هرقوم ته په نصيب ورکړې ده) 
٢-دپښتو ژبې اصلي دښمن پخله پښتون دې او نه بل څوک
څرنګه چې د پاس دليلونوپه اساس دروڼ فکره پښتنو دناروغۍ تشخيص وشو نو او س به يې ددرمل يا علاج په هکله وړاند يز وکړم
١-  په پښتو کې يو متل دئ ( تر څوچې هلک وه نه ژاړي مور يې تئ نه ورکوي). دا په دې مانا چې بايد پښتانه پخپله د پښتود عام کولو لپاره را وپاڅيږي او قرباني ورکړي تر څو په ټول افغانستان کې لکه په ښوونځيو، عالي موئسسو، پوهنتونو دولتي دفترو اوبهرنيو سفارتونوکې يوازي پښتو دډيرکيو ژبو په   صفت په ملي او رسمي توګه وچليږي . دلته بايد چې دلوې پښتون ملي ښخصيت وزير صايب محمد ګل مومند علمي خبرې ديادولووړدي لکه چې وايي: (پښتوويل، پښتو ليکل او پښتو چلول)
٢- د کابل  ،خوست ننګرهار، کندهار ، هلمند اودهيواد په نورو ټولو ښارونو کې بايد دپښتو ژبې د رسمي اوچلولو په اړوند ولس او زده کوونکې په ګډه سره اوږد ې مودې لپاره مظاهري پيل او دوام ورکړي.
 
 ٣- دهيواد په ټولو ورځپانو کې او همدارنګه په نړيواله کچه د پښتو ژبې د حق نه ورکولواو تر پښو لاندې کولو په اړوند خپرونې وشي ، کنفرانسونه وشي او هر اړخيزه غوندې وشي اودولت و غندل شي او نيوکې ورباند ې وشي. نوموړو غونډو ته بهرني ژورنالیستان او ژب پوهان را وبلل شي . 
د ورته موضوع په اړه نور ډېر څه ددې ځای په کښېکاږلو لوستلای سی  ",په مورنۍ ژبه دزده کړې اړتیا
158,نعمان دوست - کابل,"
نعمان دوست   
په مدرسه کې مې دوهمه اوونۍ   پوره کېدونکې  وه ، خولا مې  دزړه ملګرى نه و پيدا کړى ، دا ځکه چې يو ازېتوب مې خوښ و، غلى به چېرته نا ست وم، کله به مې کتاب کوت او کله به په خپلو سوچونو کې ورک وم .   ماته خپل  يوازېتوب  او زموږ استاد ( شيخ ) ته زما دغه عادت خوند ورکاوه . 
دجمعې مبارکه شپه وه ، دماسخوتن له لمانځه ورو سته په  عربي دعاووکې چې په  ( اللهم ) پيل کېدې دعراق ، فلسطين ، کشمير ، چيچنا او افغانستان مجاهدينو برياليتوبونه وغوښتل شول . 
 ددعا له پاى  ورو سته لسو – لسو طالبانو په خپله نا سته دايرې جوړې کړې  
شيخ زموږ دايرې پلو راغى ، زما په ګډون  ټول ورته پورته شو . دهغه لکه چې زه  ښکار وم ، سترګې را باندې ښخې کړې  وې . يو حديث او دانفال سورت څو مبارک آيتونه يې تلا وت کړل  او بيا يې په ترکيه کې صليبي جګړې او هغه مهال پر مسلمانانو شوي ظلمونه ، داسرائيلو په شوبلو د فلسطينيانو کورونه ورانول ، دعراق دابو غريب زندان دنه اورېدو کيسې او دګو  نتا نامو زندان نکلونه شروع کړل ، لهجه يې ورو- ورو جدي کېده  اوپرخوله   سر بېره يې لا سونه هم په حرکت را غلل . 
 موږ ټول غلي وو ، يو نا څاپه شيخ ته دمخامخ نا ست ملګري په لوړ غږ له خولې دالله اکبر ناره پورته شوه  او بيا   داسې جذبو پسې وا خستو چې که امريکايي ته ورته بل څوک  موهم ليدلى وى نو سر موپرې الو ځاو ه  . 
 شيخ خپل ښي لاس زما پر کيڼه او ږه کېښود او څو شيبې يې را ته داسې کتلې چې دهغه په سترګو کې زما مخ ښکارېده . شيبه وروسته يې  ګوتو ته فشار ورکړ او بيا دبارک الله په ويلو رانه روان شو . 
 نن شپه زه يوا زې نه وم ټوله شپه کله په عراق ، کله په فلسطين او کله په افغانستان کې د امريکايي ځو اکونو مقابلې ته و لاړ وم خو دمقابلې توان مې نه لره . کله به مې وې را ځه پر يوه ټوپ کړه خو چې نتيجه به يې يوازې راته خپل مرګ ښکاره شوه ، بيرته به غلى شو م . 

 په همدې چورتونو کې وم چې دالله اکبر دسپيڅلې کلمې انګازې د جومات له لوړو منارو نه لکه سپينې کوترې په هو ا شوې . 
 نن مې ټوله ورځ  دشيخ په انتظار کې تېره شوه ، ما سخوتن شيخ چې له سپينو پيڅو يې ټنډې پنډۍ  ښکاريدې او دتسبو په اړولو يې شونډې خوځېدې زموږ خواته را غى . خو دا ځل يې له کېناستو وړاندې له لاسه ونيولم او خپلې خونې ته يې چې دطالبانو له  اتا قونو جلا جوړه شوې وه ، بوتلم .  
 دخونې په منځ کې شين جاى نماز او ار و، پر مخامخ ديوال دافغانستان نخچه چې په ډېرو برخو کې يې  سرې دايرې وې ځړېدلې وه ،  کټ ته پر مخامخ کوچني مېز  قرانکريم او څو عربي رسالې ايښودل شوې وې ، دچاى له پيالې سره يې درې خرما راته مخ ته کېښودې او بيايې دتېرې شپې کيسې راته داسې وکړې ماوې که هرڅه په خپلو سترګو وينم . 
 شيخ ودرېد نخشې ته يې لا س ونيو او بيا يې ووې : ددرېيم خليفه په وخت کې دلته داسلام مبارک دين را غلى خو اوس ...  ژريې بيا خبره پيل کړه : داسرې دايرې  وينې دا د کفارو شتون ښيي او که تا غوندې ځوانان همداسې ارام  کيني نو ټوله نخچه به له سرو دايرو ډکه شي .  
 دشيخ اتا ق ته تګ زما دهرې شپې دکار يوه برخه وګرځېده . کتا ب لوستل رانه پاته شول او له نورو خلکو نه کرکه مې هم تر پخوا زياته شوه .  
نن شپه يې چې خونې  ته لا ړم له چاى څښلو روسته را ته ښه نږدې کېناست او بيايې ووي :  ما شاالله رښتياهم چې تا دا فاني دنيا ښه پېژندلې ده ، ډېره بې وفا او هيڅ مينه ورسره نه ده پکار ، اصلي   دخوند او رنګ دنيا بله ده ،  څو مره چې ژر کېداى شي ،  ورتګ پکار دى،  خو هلته خالي لا س ورتګ ګټه نه لري  قرباني غواړي او هغه هم داسې قرباني ،  چې ملا يکې يې  جنازه پر او ږو وا خلي .
 او بيايې  دهغې دنيا داسې صفتونه بيان کړل چې زه يې په تېر شوي عمر پښېمانه کړم . 
   پس له دې ما هره شپه نا ليدلي جنتونه په خوب ليدل او هره ورځ يې دورتګ په لټه کې وم، ځکه ما مور او پلا ر په وړکوالي کې له لا سه ورکړي وو، مينه او نا ز مې نه پېژندل ډېر  رټل شوى او ځو رو ل شو ى  وم . 
  دا جمعې  شپه شيخ له ما سخوتن لمانځه وروسته جذباتي تقرير وکړ او بيا يې دخبرو په منځ کې غږ کړ  : څوک دخداى په لا ره کې قربانۍ ته حاضر دى ؟ نورو ګوتې پورته کړې او زه ټول پورته  شو م . شيخ ته زما پورته کېدو خوند ورکړ   او خپلې خونې ته يې بوتلم . 
 له اوږدو خبرو روسته يې وويل ايا ته تيار يې چې ، دڅو ورځو ستړي ژوند په بدله کې دايمي او له خو نده ډک ژوند واخلې ؟ زه له ځايه پورته شوم  ماوې کوم دې ؟ 
 هغه موسک شو او بيا يې دالمارۍ له شاه نه يو تور بيک را واخست ، ټول له لينونو ډک و ، له بيک نه يې تور واسکټ را وايست د وا سکټ دننه له يوې خوانه شين او له بلې  خوانه سور لين را وتې وو . 
 دلينونو له سرونو لکه ټپي ګوتې پلسترونه راتاو  و ، شيخ خپل کميس وايست وا سکټ يې وا غو ست او بيايې پرې کميس وا غو ست ، له ګرېوانه يې  دواړه ليننونه راو ا ېستل : 
 چې کله ټا کل شوي ځاى ته ورغلې ،  له لينونو به پلسترونه لرې کړې ، دو اړه به يوځاى کړې او بيا به  له يو ډز سره دا سې ځاى کې ناست وې چې په خوب به دې هم نه وي ليدلى .  
 ما چل ښه زده کړ ، خو ومې پوښتل : که لينونه کارونه کړي ؟ ويې خندل تا يوازې نه ليږو، بل نفر به درسره وي او بيا يې يوه وړه ا له چې خدازده دبشر دحقونو په  کوم مدا فع ملک کې به جوړه شوې وه ؟ را واېسته  او زياته يې کړه : هغه به دغه سره تڼۍکېکا ږي او کار به وشي . 
  دا ځل يې راته دوه درې  وړې رسالې چې په ار دو ژبه ژباړل شوې وې ، راکړې ، په دې رسالو کې دهغو فلسطيني او عراقي  تنکيو ځوانانو عکسونه وو چې ځانمرګي بريدونه يې کړي وو . 
 ددغو رسالو لوستلو او دعکسونو ليدلو زما جذبې نورې هم  را ولړزولې . 
 يو ه شپه له لمانځه وړاند ې دشيخ خونې ته لاړم . له سلام نه مخکې  مې رسالې  پرميز ورته کېښودې  : زه له دې ځوانانو څه  کم يم ، ژر لا ر  را ښييه ! 
 هغه په دې خبره څو ځلې ما شاالله تکرار کړه  او بيا يې له يو بل ځوان سره مخامخ کړم . 
 په سبا له اوږده مزله وروسته چې ټول  دغرونو منځ کې و، يوې نا شنا سيمې ته را ورسيدو ، له لرې  دغه سيمه خړه او له تيږو ډکه ښکارېده ، خو داسې  ځايونه پکې جوړ وو چې هيڅ ګومان پرې نه کېده ، له دې سيمې به هره تياره ماښام  له هماغه ځوان سره  را ښکته شوم ، شپه به مو  بازار کې تېره کړه او بيابه په ښارکې په موټرسا يکل ګر ځېدو .
نن  ورځ ډېر و نه ګرځېدو ، وختي هوټل ته راغلو ، له ډوډۍ ورسته  پرېکړه وشوه چې بايد په وخت ويده شم او سبا  په جوړېدونکې غونډه کې خپله  وظيفه سرته رسوم . 
واسکټ مې وا غوست ا و له هماغه ځوان سره دغونډې ځاى ته لاړم ، ګڼه ګوڼه وه  يو – يو کل سرى چې تورې عينکوو يې سترګې پټې کړې وې ګوته په ماشه ولا ړ وو . 
دخلکو منځ ته ننوتم ، يوه لړزه را باندې را غله  ورو مې  د پټوله  لاندې لينونو نه  په خاص مهارت پلسترونه لرې کړل،  کله مې سترګو ته ناليدلي جنتونه او کله مې  شاو خوا ځوانانو ، بوډاگانو او ماشو مانو ته کتلې ، حيران وم . 
ښکلي ا و ښايسته جنتونه راته ددې تر خه ژوند په بدله کې ورو- ورو بدرنګه ښکارېدل  او ددومره خلکو دوژنې په  مقابل کې جنت ګټل راته يو ه  جواري  ښکاره شو. 
 نه پو هېدم څه وکړم ، لينونه مې  بېرته پټ کړل او په را وتو شوم ، پر  لرې ولاړ ملګري مې سترګې ونښتې ،   را باندې پوه شو، لا دخلکو له منځ نه را وتلى نه وم چې  غړز شو،  له غړز سره  چيغې شوې او  زه هم له خپلې چيغې سره نيغ په خپل ځاى کښېناستم او چې څنګه مې سترګې پرانستې نو دهوټل ټول مساپر راته ولا ړ وو .
 
کابل –  قلعه زمانخان  د ١٣٨٤ کال  دزمري ١٦  مه  
             
  ",سرې دايرې
159,,"
 
په کابل کې دائتلافي ځواکونو له لوري په خپرې شوې خبر پاڼه کې راغلي چې دافغانستان سهیل ته دکندهار په شمال کې دغه ځواکونه دمخالفو طالب جنگیالیو له لوري دیو لړ چاودنو لاندې راغلي.
ددې چاودنو په ترڅ درې امریکایي او درې افغان امنیتي سرتیري او دوه نور دائتلافي ځواکونو سرتیري ټپیان شوي او دخبر پاڼې په لیکنه دیارلس طالب جنگیالي هم وژل شوي.
یو امریکایي سرتیری له ډېر ټپي کیدو له امله جرمني ته ددرملنې لپاره وړل شوی. اودنورو ټپیانو سرتیرو روغتیایي حالت ښه ښودل شوی. ",پرافغان او ائتلافي ځواکونو چاودنې شوي.
160,حقمل,"
					    					    افغان سرحدى پوليسو د کابل په هوايى ډګر ګې د چين هېواد ته تلونکۍ 
د ګانا يو  تبعه  چې ٣ کيلو ګرامه هيرويين  يې له ځان سره ليږدول نيولى دى .د هوايى ډګر د سرحدى پوليسو مشر ويلى دى چې په روان کال کې داڅوارلسم بهرنى دى چې د نيشه يى توکو د قاچاق په تور نيول کيږى . ده ويلى  نيول شوى کس دوې ورځې وړاندى د تورخم له لارې  له پاکستان
څخه په جعلى پاسپورت افغانستان ته داخل شوى دى . ",يو ګانايايى تبعه په کابل کې نيول شوى  .
161,حقمل,"
					    					    د نړيوالو خبرې رسنيو له خولې پوليسو د مسکو په يو هوايى ډګر کې 
يو ١٣ کلن ماشوم  نيولى چې په گيډه کې يې ٨٤٠  ګرامه هيرويين
درلودل .وروسته ماشوم  د مسکو د ماشومانو په يو روغتو ن ته ليږدول شوى او دعملياتو په ترځ کې يې  له خيټې څخه  هيرويين  چې په کڅوړو کې  ځاى پر ځاى شوى وو ، ايستل شوى دى . پوليسو ويلى دى چې دغه ماشوم له خپلې مور سره يوځاى د تاجکستان څخه راغلى وو .د ماشوم مور هم د پوليسو په بند کې ده او پوښتنې ترې روانې دى .					    ",د١٣ کلن ماشوم له گيډې څخه د هيرويينو ايستل
162,حقمل,"
					    					    په هغه خونړۍ نيښته کې چې د سه شنبې په روځ  د پاکستان په شمالى وزيرستا کې د ميرانشاه ښار ته نيږدى  په قبايلى سيمه کې د شوکمارنواو طالب اور پکو تر مينځ شوى  ١١ تنه شوکمار او ٤ تنه طالب
اروپکې وژل شوى دى . د ځينو وژل شويو  شوکمارانو مړى د طالب اورپکو له خوا د بريښناپر خدو ځړول شوى دى .  ",په  شمالى وزيرستان کې ١٥ تنه وژل شوى  .
163,حقمل,"
					    					    ٣ تنه  بهرنيان چې د امريکا ،بريتانيا او هندوستان دى د غير مجاز 
وسلې په ليږد د افغان محکمې له خوا په دوو - دوو کلونو زندان محکوم و گڼل شول . دغه درې تنه څه موده وړاندې  د وسلې د قاچاق په تور د پوليسو له خوا په کابل کې نيول شوى وو.درې واړو تورنو کسانو په خپلو دفاعيوکې ويلى  چې وسله يې د خپل خوينديتوب له پاره له ځانو سره لرلې .
د محکمې مشر قاضى مولى زاده وويل مجرمين کولاى شى  د استيناف غوښتنه وکړى . ",٣ بهرنيان په کابل کې په ٢ کالو بند محکوم شول .
164,حقمل,"
					    					    د کورنى او بهرنى  امنيت پرخلاف د جرمونو  ابتدايه محکمې پرون د يوې قِضايى غوڼدې په ترځ کې   حشمت الله او محمود ( دکو) چې په وسله والو غلو او شوکماريو تورن بلل شوې وو، هريو ته د اعدام سزا واورول شوه . دوه نور تورن کسان په شل او ١٦ کالو بند محکوم وبلل شول .
د محکمې قاضى وويل  پريکړه وروستى نه ده  تورن کسان کولاى شى 
د استيناف او تميز غوښتنه وکړى . ",دوو افغانانو ته د مرګ سزا واورول شوه .
165,حقمل,"
					    					    افغانستان پولې ته نيږدې د پاکستان په جنوبى وزيرستان کې د جنډوله په ښارگوټى کې يوه سخته چاودنه شوى چې په ترځ کې يې ١٢ تنه مړه او ٤٠ تنه ټپيان شوى دى . د لومړنيو رپوټونو له مخې دغه چاودنه په يوهوټل کې چې شا او خوا يې د وسلې  دوکانونه دى ،رامنځ ته شوې ده . د پېښې نور جزيات تر اوسه نه دى څرګند شوى . د وروستيو پېښو له مخې 
په شمالى او جنوبى وزيرستان کې  حالات ترينګلې دى او ورځ په ورځ تريخوالى پکې په ډيريدو دى .					    ",په جنوبى وزيرستا کې يوه زوره وره چاودنه شوې .
166,حقمل,"
					    					    د نړيوالو خبرى رسنيو له مخې د چين په شمال کې  دډبرو سکرو په يو کان کې ٧٤ تنه وژل شوى او ٣٢ تنه نور لا درکه شوى دى .څو ورځې وړاندې هم په ورټه پېښه کې  دډبرو سکرو په يو کان کې ډير شمير کارګران وژل شوى وو.					    ",د چين دډبرو سکرو په يوکان کې ٧٤ کسان وژل شوى
167,حقمل,"
					    					    په هغه ځانمرګى بريد کې چې  نن په يو ښارى بس کې  د عراق په پلازمينه بغداد کې  رامنځته شو ٣٠ تنه وژل شوى او يو شمير نور ټپيان شوى دى . ديو شمير ټپيانو حالت چې روغتون ته ليږدول  شوى د انديښنې وړ بلل شوى .					    ",په عراق کې په يو ځان مرګى بريد کې ٣٠ تنه وژل شوى 
168,حقمل,"
					    					    په کندهار کې د بينوا دخبريال  دخبر له مخې نن سهار د کندهار د لويې ويالې په سيمه کې د يونما په يو کارکونکې  چې د خپل کور څخه ددفتر په لور روان وو  د نامعلومو وسله والو کسانو  له خوا پرې ډزې شوى دى او ټپى شوى دى . پوليسو ويلى چې د پېښې په اړوند يې پلټنې پيل کړى دى او تراوسه يې څوک د پېښې په تور نه دى نيولى .ويشتل شوى کس  اسدالله نوميږى  چې د يونما په ميلمستون کې کار کوى . 					    ",د يونما يو افغان کارکونکۍ په کندهار کې ټپى شو.
169,حمقل,"
					    					    د وژل شوى  وکيل جنرال عصمت الله  يو زيات شمير پلويانو  د دريمې ورځې له پاره نن  يو ځل بيا د مهترلام په ښار کې لاريون تر سره کړ اود
والى او امنيه قوماندان د گوښه کيدو غوښتنه يې کوله . دوى دغه وژنه 
يو پلان شوى کار وباله او غوښتنه يې وکړه چې قاتلين ورته وسپاري .
همداشان د کابل ښار  د فروشکاه په سيمه کې  يوډير شمير هټۍ والو اود سړک دلارو پلورونکو په   يو لاريون سره ددولت څخه وغوشتل چې دوى ته دى د کار او بار  له پاره  مناسب ځاى په واک کې ورکړى  او د کابل له واټونو څخه د امنيتى  خنډونه لرى کړى . د يادولو وړ ده چې د سرينا هوتل په پرانيستلو سره د شاو خوا واټونو يو زيات شمير  د سړک د غاړو پلورونکى له دغو واټونو څخه د پوليسو ، ترافيکو ، کابل شاروالى
او نورو امنيتى چارواکو  له خوا شړل شوى او دغه مهم واټ هم دترافيکو پرمخ تړل شوى دى . ",په لغمان او کابل کې لاريونونه .
170,رحیم گل څاروان-کابل,"
 
کله چې ته وخاندې
اویاهم نرۍ غوندې موسکا وکړې
زما دزړه ولاړې کلکې ستنې
لاړې شي نسکورې شي
دزړه چت مې هم راپرېوځي
بس دمینې دنیاگۍ یې غېږ کې ونیسي
مینه ترې تاو راتاوه شي
په کلک پړي یې وتړي
په لاس چاړه را واخلي
لکه بې رحمه اوظالم قاتل
چې په وینه نه مړيږي
مزبوت مزبوت یې ووهي 
او دا خوارکی هم توبه وباسي
کمزوری شي، تابع یې شي
ورته لاس په سینه کېږدي
اوبس ټوله مینه مینه شي
میئن شي پر تا
ستا دیوې وړې موسکا اوخندا لپاره ",کله چې ته وخاندې
171,,"
 
دنوي هېلي پنځلسمه گڼه چي دافغانستان دستر ليکوال ،اديب ،مؤرخ او پيژندل سوي څيړونکي پوهاند علامه عبدالشکور رشاد لومړي تلين ته ځانگړې سوې ده پر ليکه شول .
( نوې هيله ) چي مسول چلوونکی يې ښاغلی حبيب الله غمخور دی ، او د کمپيوټر چاري يې ځوان شاعر هيواد شېرزاد مخته بيايې د سوېډن د مالمو د ښار څخه خپرېږي . د يادي شوي خپروني د لوستلو له پاره دا ځای کښېکاږی  ",د ( نوې هيله ) پنځلسمه ګڼه پرليکه شوه
172, ګل آغا احمدي وردك,"
					    					     ګل آغا احمدي وردك  ولسي جرګه يا پارلمان د يوه هيواد د ملي او ګډ كور حيثيت لري. پدې مانا چې د اړوند هيواد د اساسي قانون او يوې معقولې پروسې له مخې د هيواد له ګوټ ګوټ څخه استازي يا وكيلان ورته انتخابيږي. وكيلان د ولسي جرګې په مجلسونو كې ګډون كوي، خپل نظريات د نورو سره شريكوي، د وړاندې شوو قوانينو په هكله پريكړې كوي، سيمه ايزې ستونزې مطرح كوي او د حكومت د پاليسيو په هكله غور كوي. په همدې توګه د اړوند هيواد د اساسي قانون له مخې د حكومت د لويو لويو ملي تصميمونو په اړه د تصويب يا عدم تصويب دنده هم پر غاړه لري. بايد وويل شي چې زموږ د هيواد پارلمان د دوو جرګو څخه تشكيل كيږي چې د ولسي جرګې او مشرانو جرګې څخه عبارت دي. د افغانستان د ولسي جرګې ټولټاكنې چې د بن د سولې د تړون د پروسې وروستۍ برخه ګڼل كيږي د روان هجري لمريز كال د سنبلې د مياشتې په ۲۸ نيټه ترسره شوې او افغانانو وكولاى شول چې د دونيمو لسيزو كورنۍ جګړې وروسته د ولسمشرۍ د ټولټاكنو څخه تقريبا د يوه كال په تيريدو سره د ولسي جرګې او ولايتي شورا ګانو په ټولټاكنو كې ونډه واخلي او د يو لړ ستونزو او درغليو سره سره په آزادانه توګه د خپلې خوښې وكيلان يا استازي غوره كړي. دا چې د ولسي جرګې د وكيلانو دندې به څه وي؟ په دې ليكنه كې هڅه شوې ده چې ځينې هغه دندې په ګوته شي چې د ولسي جرګې غړي يې د پارلمان د مجلسونو په ترڅ كې لري. مخكې لدې چې د اصلي موضوع په اړه خبرې وشي غوره خبره به دا وي چې ولسي جرګې ته د كانديدانو د هغو لويو لويو ژمنو په هكله يوه لنډه تبصره وشي چې محترمو كانديدانو د خپل انتخاباتي كمپاين په لړ كې له اولس سره كولې. بايد وويل شي چې زياتره كانديدانو د رايو د لاسته راوړولو په موخه له خلكو سره داسې لويې لويې وعدې كولې چې د غوره شويو وكيلانو له اصلي دندو څخه يې نه شو ګڼلى. د انتخاباتي كپاين او هڅو په ترڅ كې زياتره كانديدانو له خلكو سره ژمنه كوله چې ګواكې په سيمه كې به كارخانې ، د اوبو بندونه، ښوونځۍ ، سړكونه ، بريښنايي زيربناوې، پلونه، روغتونونه او داسې نور شيان در ته جوړوم. په همدې توګه د اقتصادي حالت د ښه والي او فقر د وركولو لپاره به لاس په كار كيږم او د اولادونو لپاره به مو نيكمرغه راتلونكى منځته راوړم. نوموړې ټولې ښكلې خبرې دي كاشكي زموږ هر وكيل د دې وړتيا درلوداى چې د خپلو خلكو خدمت يې په دې توګه كړى واى بيا خو به نو زموږ هيواد په ډير كم وخت كې ګل او ګلزار شوى واى. خو بايد وويل شي چې نوموړې كارونه د ولسي جرګې د غړو له دندو څخه نه دي بلكي حكومت د اولس له استازو سره د مشورې او خپلو هر اړخيزو هڅو په ترڅ كې وګړو ته د ذكر شوو كارونو د سر ته رسولو دنده او مسووليت په خپله غاړه لري څو د خپل اولس د هوساينې او رفاه لپاره هر اړخيزې هڅې وكړي. د ولسي جرګې د غړو ځينې دندې په لاندې ډول دي: لومړى: قانون جوړونه د ولسي جرګې د غړو تر ټولو لويه دنده د هيواد لپاره قانون جوړونه ګڼل كيږي پدې توګه چې د حكومتي ادارو له خوا په طرح شوو قوانينو غور او څيړنه صورت مومي او د هغه د تصويب، بدلون او يا ردولو په اړه به ګډ تصميم نيول كيږي.  همدارنګه د وخت د اړتياوو سره سم به د نوو او ضروري قوانينو جوړول به هم د ولسي جرګې د غړو له تصويب څخه تيريږي.  افغانستان چې د يوې بحراني مرحلې څخه وروسته د بيا آبادۍ په درشل كې قرار لري نو د وخت د غوښتنو سره د خپلو قوانينو هر اړخيز چاڼ، څيړلو او د ژوند په ډيرو برخو كې د اساسي قانون د غوښتنو سره سم د نوو قوانينو تدوين او تصويب ته اړتيا لري چې نوموړى كار د ولسي جرګې د غړو له بنسټيزو دندو څخه دى. دوهم: د حكومت كنترول، څارنه او نظارت د ولسي جرګې د غړو بله لويه دنده په ټوليزه توګه د حكومتي چارو كنترول، نظارت او څارنه ده څو ټولې حكومتي ادارې د هيواد د اساسي قانون سره سم خپل مسئوليتونه او د اولس خدمت په ښه شكل سره سر ته و رسوي. د دې څارنې لاندې د ولسمشر دفتر، وزارتونه، سفارتونه او د هيواد ټولې ملكي او نظامي ادارې راتلاى شي چې د ولسي جرګې غړي به يې په ګډه توګه څارنه او نظارت كوي. همدارنګه كومې ادارې چې د هيواد د اساسي قانون څخه په سرغړونه او يا د ښه خدمت نه كولو له تور سره مخامخ كيږي، د ولسي جرګې غړي به د ژورې څيړنې وروسته د هغه په هكله خپل تصميم اعلانوي. همدارنګه د هيواد د اساسي قانون سره سم وزيران او د كابينې غړي بايد د ولسي جرګې له تصويب څخه تير او د خپل كاري چوكاټ په حدودو كې د حكومتي چارواكو د اساسي وړانديزونو په هكله ولسي جرګه ګډ تصميم نيسي. دريم: د لويو ملي او نړيوالو موضوعاتو په اړه بحث او ګډ تصميم نيول د نړۍ هر هيواد د يو شمير داسې لويو ملي او بين المللي موضوعاتو سره مخ وي چې د هغه په اړه تصميم د يو لړ تودو څيړنو وروسته د هيواد د سياسي رهبرۍ، كابينې او د پارلمان د غړو له خوا په ګډه توګه نيول كيږي. افغانستان هم د خپل اساسي قانون له مخې د دې ډول لويو ملي او نړيوالو تصميمونو په هكله د خپل پارلمان تاييد ته اړتيا لري لكه له بهرنيو هيوادونو سره د ستونزو پيښيدل، د هيواد د سرحدونو په اړه څيړنه، د جنګ او سولې له اعلان څخه د مخه د پارلمان تصويب، له كوم طبيعي ناروين سره د هيواد مخ كيدل او داسې نور. په دې اړه به د ولسي جرګې غړي بحث كوي، حكومت ته به غوره مشورې وركوي او د مسئلې په اړه به ګډ تصميم نيول كيږي. څلورم: له بهرنيو هيوادونو سره د لويو تړونونو تصويب د ولسي جرګې غړي دنده لري چې له بهرنيو هيوادونو سره د لويو لويو ملي تړونونو په هكله حكومت ته مشوره وركړي، تړون ښه وڅيړي او د هغه ټولې خواوې له پراخې مطالعې وروسته په داسې ډول برابروي چې د هيواد ملي او نړيوالې ګټې پكې خوندي وي. له بهرنيو هيوادونو سره لوى لوى قرادادونه له يو لړ زياتو هراړخيزو باريكيو سره مله وي چې د ولسي جرګې غړي نوموړو باريكيو ته پاملرنه كوي او له هراړخيزې څيړنې وروسته داسې تړونونه د خپل تاييد وړ ګرزوي چې هيواد ته يې مادي او معنوي ګټې په خپل چوكاټ كې خوندي كړې وي. پنځم: د هيواد د سيمه ايزو ستونزو څيړنه  د ولسي جرګې غړي د حكومت او خلكو تر منځ د پل حيثيت لري په دې مانا چې دوى به د خپلو خلكو غږ ولسمشر، حكومتي چارواكو، اړوندو ادارو او د پارلمان د غړو غوږونو ته رسوي او د امكان تر حده پورې به د هغه د حل په اړوند هلې ځلې كوي. د ولسي جرګې غړي د خلكو استازي، د هغوى د ږغ رسولو وسيله او د اولس خدمتګاران دي چې په ريښتينې او صادقانه توګه د خپلو خلكو خدمت ته ملاوې وتړي. هيله من يو چې د افغانستان د ولسي جرګې غړي به د خپلو اصلي دندو په پيژندلو كې بريالي او د هغه په هكله به مسوولانه چلند وكړي. يوه خبره د يوه وړانديز په توګه يادوم هغه دا چې غوره خبره به دا وي چې د ولسي جرګې د اساسي مجلسونو له دايرولو څخه د مخه د ولسي جرګې لپاره برياليو كانديدانو او وكيلانو ته لږ تر لږه دوې يا درې مياشتې يو داسې ښوونيز كورس جوړ شي چې هغوى ته خپلې اصلي دندې او مسووليتونه معرفي كړي.  ",د ولسي جرګې د غړو دندې
173,,"
انا لله وانا اليه راجعونموږ هم په خپل وار د ارواښاد عبدالقيوم بزګر پر ناڅاپي مړينه خپله ژوره خواشيني څرګندوو او په دې توګه يې په لوړو پښتني - افغاني کړووړو ، روزلو بچيانو ډاکټر فريد بزګر ، ډاکټر صمد بزګر ، طارق بزګر او نورو وېرژلو اړوندانو او دوستانو ته د زړه له کومي خواخوږۍ وړاندې کوو او له پاک خدايه هغه ارواښاد ته د خپلې خاورې او خلکو لپاره د کړو خدمتونو په پاداش کې جنتونه غواړو ٠ خدای دې وبخښي ٠
پوهاند ډاکټر مجاور احمد زيار او سيدحسين پاچا له اکسفورډ نه  ",د پوهاند مجاور احمد زيار دخواخوږی  پيغام
174,,"
",
175,,"
جلالزی
امریکایي ځواکونه وایي 22 طالب جنگیالي یې وژلي دي  د امریکایي ځواکو په قول چه دا طالب اورپکي یې د دوو جلا جلا نښتو پر مهال چه افغان ځواکونه هم پکښي گډون درلود د افغانستان په سویل کښي وژلي دي . ځواکونه وایې پدې عملیاتو کښي دری تنه افغان ، درې تنه امریکایي ، او دوه تنه نور بهرني سرتیري چه هویت یې ندی  په ډاگه شوی ژوبل شوي دي . په خبر کښي داهم ویل شوي چه 9 تنه نور طالبان د ارزگان ولایت په گاونډي توب کښي له مینځه تللي دي . خو هغه کس چه ځان له نامعلوم ځای د گرزنده تلیفون په مرسته د طالبانو ویاند قاري محمد یوسف بولي وایې چه د ارزگان په نښته کښي یې یوازي یو جنگیالی وژل شوی او د امریکایي ځواکو دا خبري د طالبانو د ویاند په حواله صحت مندي ندي . ",امریکایي ځواکونه وایي 22 طالب جنگیالي یې وژلي دي 
176,,"
جلالزی
د القاعده تروریسي شبکې لمړي مرستیال په خپلو جنگیالوږغ کړی تر څو په مسلمان میشتو هیوادو کښي د تیلو په زیرمو بریدونه وکړي  ایمن الظواهري چه په یوه ویډویې ټیپ کښي یې خبري کولې ویلي له خپلو مجاهدینو یې غوښتي تر څو په ټولو هغو هیوادو کښي چه تیل تولیدیږي د تیلو په زیرمو او تولیدگاه وو بریدونه وکړي تر څو دا تیل د اسلام د دښمنانو لاس ته ور نشي او د اسلام په ضد یې ونه کاروي . دایمن الظواهري دا ویډیو چه په یوه انترنټ پاڼه کښي راغلي نوموړي ویلي ځکه یې دا غوښتنه کړې  . د دې ویډویې پیغام د ثبت ځای ندی معلوم شوی . ",الظواهري  پر خپلو جنګيالو د نوي عملياتو ږغ کړی 
177,,"
					    					     د څو ورځو راهيسې په خبري رسنيو کې داسې خپرونې تر غوږو او سترګو کېږي، چې د افغانستان داطلاعاتو، کلتور، او ګرځندوئ د وزارت وزير ښاغلی رهين او دد وزارت نور چارواکي ديوه کمېسيون په مشری غواړي٠ چې د هېواد د پلاز مېنې هغه واټونه چې لا تر اوسه نه دي نومول شوي٠ د نړی او هېواد د وتلو ځېرو په نومونو و نوموي، خدايږو چې دا ډېره د خوښۍ خبره ده٠ خو !!! ښاغلی وزير، د وزارت چارواکي، او کمېسيون دا نو مونه بايد په ډېره ځيرکي سره غوره شي٠ داسې نه چې د خمینې واټ، د ضياالحق واټ، د مسعود واټ، او داسې نور٠٠٠  دد لپاره چې د ډيورنډ د کرښې نه د هغه لوري افغانانو سره مو نورې اړيکې غښتلې او پياوړې شوې وي بايد دا واټونه د وزيرو، خټکو، کاکړو، اځکزيو، مندوخېلو، افرېدو، او يا د سيمو په نومونو لکه: پښاور واټ، نوښار واټ، خيبر واټ، چار سده واټ، بنو واټ، وزيريستان واټ، چترال واټ، کواټ واټ، ټل واټ، پړه چينار واټ او داسې نورونومول شي  .  ډاکټر ګ٠ ا٠ وردګ					    ",د اطلاعاتو کلتور وزارت ته يو مهم  وړانديز
178,,"
 
بېنوا ويبپاڼه خپلو درنو لوستونکو ته زيری ورکوي چي د زيا شمېر هغو همکارانو تر څنګ چي د دې ويبپاڼي سره قلمي همکاري کوي اوس د هيواد تکړه او نوميالي هنرمند ښاغلي هژبر شينواري هم خپلو کړوژمنو ته د عمل جامه ور واغوسته ، او سرله نن څخه يې زموږ او ستاسو ددې ويبپاڼي سره د همکارۍ لړۍ پيل کړه . 
د ښاغلي هژبر شينواري په هنرمندو ګوتو کښل شوي کارتونونو سره ډېر هيوادوال اشنا دي ، خو موږ ته د خوښۍ ځای دادی چي د هيواد يوه داسي پياوړي هنرمند مو هم هيله منلې ده او د همکارۍ ټټر يې ټکولی دی . 
د نوموړي په اړه به په راتلونکي کي ډېر څه ولرو ، سمدستي تاسو دده د لومړنيو پښتو کارتون د څو بېلګو لېدلو ته رابولو ، تاسو به په راتلونکي کي هم د بېنوا ويبپاڼي په انڅورونو کي د افغانستان او افغانان البم کي دکارتون برخه ليدلای شی .
هغې پاڼي ته ددغه لاندني ټوټې پر کښېکاږلو سره ورتلای شی . 


  ",د ښاغلي هژبر شينواري هنر په بېنوا ويبپاڼه کي
179,,"
انجنېر ذکريا ۸/۱۲/۲۰۰۵ هالنډ
 
(  دوهمه برخه  )
د نوي پارلمان په وړاندي پرتې دندي او ستونزي
 
دلته زه نه غواړم د پارلمان د ټولو دندو په هکله خبري وکړم ، ځکه چي هغه په اساسي قانون کي په پوره ډول  توضېح سويدي . خو زه په لنډ ډول غواړم د هغو مهمو دندو يادونه وکړم ، چي پارلمان به د اوسنيو تاريخي او سياسي حالاتو په نظر کي نيولو سره پوره پاملرنه ور ته وکړي . 
زما په آند ددغو غوره دندو د جملې نه يوه تر تولو مهمه ئي داده ،چي پارلمان بايد په افغانستان کي د مېشتو     ټولو  قومونو، اِتنيکي او مذهبی ګروپونو تر مېنځ ددوستۍ او ورورګلوۍ د اړيکو په بيا ټينګولو کي اړيني هڅي وکړي او هغه زيان چي د بهرنيو هيوادونو او د هغوی د اجنټانو په واسطه د افغانستان د خلګو ملي وحدت ته رسېدلی دی ، ليري کړي . ددغه زيان دليري کولو لار داده چي د افغانستان د اساسي قانون او نوروقوانينو او د ډيموکراسی د نړی والو اُصولو سره سم په افغانستان کي ټول مېشت خلګ ( د قومي ، ژبني ، اِتنيکي او مذهبي توپيرونو د په نظر کي نيولو نه پرته ) يو شان حقونه او مکلفيتونه ولري .د افغانستان هيڅ يو وګړی بايد ددې کبله له هيڅ يوه دولتي لوړ پوست د نيولو نه بې برخي نه سي ، چي  دغه يا  هغه  قوم ، ژبي ، مذهب  او يا نورو روا ګروپونو ته منسوب دی . که چېري د يوې ټولني په بېلابېلو قومونواو مذهبونو پوري تړلي خلګ د خپلو بشپړه قانوني حقونوڅخه برخمن وي ، نو په دې صورت کي دوی د ټولو توپيرونو سره سره ځانونه د يوې ګډي ټولني غړي بولي ، دهغه نه دفاع کوي او په هر ډول حالاتو کي هغه ته ځانونه وفادار ګڼي . 
پارلمان بايد په افغانستان کي ددغه ډول يوې ملي ټولني د جوړولو په اړوند کلک او سنجول سوي ګامونه پورته کړي ، چي ټول غړي ئي ځانونه د بشپړو حقونو خاوندان و ګڼي . د ملي ټولني جوړول او د ملي هويت تثبتول اوږدو هلو ځلو او په دې برخه کي د کار پوهانو د مرستي را جلبولو ته اړتيا لري . کېدای سي په راتلونکي کي په دې اړه پراخ بحثونه وسي . زمانظر دادی چي بايد دستونزو نه ځانونه پټ نه کړو ، بلکي هغه مطرح کړو ، بحث باندي وکړو او په هغو کي ئي د حل لاره پيدا کړو . خو د ملي ټولني د جوړېدو نه پرته به سياسي ټيکاو ، اقتصادي پرمختګ ، ډيموکراسي او ملي يووالی د امکان نه لېري کار وي . . 
دغه راز د تېرو نژدې ۲۸ کلونو په لړ کي په افغانستان کي د بشر حقونه په پراخه کچه تر پښو لاندي سويدي  او زموږ خلګ د ډېرو لومړنيو حقونو نه بې برخي وه . د بيان ازادي ، د ګوندونو جوړولو ، د مظاهرې کولو او نورو هر ډول ازاديو سر بېره آن د اورېدلو ازادي هم نه وه موجوده . واکمنان آن د بشر د حقوقو نه بي خبره وه ، او هر چا د خپل واک په وخت کي هر څه چي ئي زړه غوښتل هغه ئي کول . ځکه نو دغې حياتي مسئلې ته هم بايد ډېره زياته پاملرنه وسي . 
که څه هم په تېرو څلورو کلونو کي د بشر د حقونو د دفاع په هکله يو شمېر ګټور ګامونه پورته سويدي  او زموږد هيواد په تاريخ کي د لومړي ځل لپاره د بشر د حقونو خپلواک کميسيون  جوړ سوی دی ، چي په يو شمېر ولايتونو کي هم دفترونه لري ، خو تر اوسه پوري هم په افغانستان کي په پراخه کچه د بشر  حقو نه د زورورو او سيمه ايزو واکمنانو لخوا تر پښو لاندي کېږي . زه هيله من يم چي نوی پارلمان به هم د بشر د حقونو د څارني او ارزوني لپاره يو ځانګړی کميسيون جوړکړي او د حکومت نه به هم په جدي توګه وغواړي ،چي د بشر د حقونو د سر غړونکو سره قاطع چلند وکړي .
 نوی پارلمان به پر پورتنيو چار بر سېره لاندي دندي هم سرته رسوي : 
- د عدلېې دوزارت اونورو اړوندو وزارتونو سره په ګډه همکاري د قوانينو جوړول او تصويبول . 
پارلمان بايد په دغه اړوند د ټولو قوانينو د تصويبولو په وخت د هيواد ملي لوړي ګټي په نظر کي ونيسي او په هيڅ ډول هغه پرېکړي ونه کړي ، چي د خلګو په زيان وي . 
- د نوي کابينې  او راتلونکو کابينو د وزيرانو تأئيد يا رد . 
په دې اړوند زما له نظره ښه به دا وي ،چي هر وزير بېل بېل د اعتماد رايه تر لاسه کړي ، ځکه چي په اغلب ګمان د نوې په ترکيب کي کابينه به هم د اوسنۍ کابينې ، که ټول نه وي  نو اکثريت کسان خوبه ئي وي .  په دغو وزيرانو کي به  هم ډېر ښه او په کار پوه او پر وطن مېن خلګ وي او هم داسي کسان ، چي تر خپلو ملي ګټو د پرديو هيوادونو ګټي ورته ارزښت لري او په تېرو څو کلنو کي ئي داښودلې ده چي دوی ددغه پوست وړتيا نه لري . ځکه نو داسي بايد ونه سي چي دنا اهلو کسانو په خاطر اهل کسان هم د اعتماد رايه تر لاسه نه کړي .د ساري په توګه  ښاغلي اتمر او ښاغلي احدي او غالباً نور هم ډېر په خپل کار کي ډېر بريالي وزيران دي ، خو د ځينو نورو کار بيا دومره ښه او دملي ګټو سره برابر نه وؤ ، د ساري په توګه ښاغلي سيد مخدوم رهين د تعصب او تبعيض نه ډک چلند کوي او کله کله خو چاته داسي فکر ور لوېږي ، چي دی دافغانستان  ګټواو ملي کلتور ته د خدمت  پر ځای د اېران هغې ته ډېر ارزښت ورکوي او ځان ئي د هغه په چوپړ کي درولی دی ( وروستی بېلګه ئي د خميني په نوم د واټ نومول دي . أياپه اېران کي هم د احمد شاه بابا يا مېرويس نيکه او يا بل ملي اتل په نوم کوم واټ نومول سوی دی ؟ ) . ځکه نو زما په ګمان به د ولسي جرګې وکيلان په هيڅ ډول ښاغلي رهين ته د اعتماد رايه ورنه کړي او تر ټولو ښه به داوي چي  ولسمشر  ښاغلی کرزی د نوي کابينې په ترکيب کي نوموړی د اعتماد رائی د اخستلو لپاره هيڅ پېشنهاد نه کړي . له همدې کبله زه دا ښه بولم چي پارلمان  کابينې ته د اعتماد درائی ورکولو په وخت کي هر وزير ته بېله بېله رايه ورکړي . 
متأسفانه په اساسي قانون کي هم دا خبره په بشپړه توګه نه تو ضېح سوي ، که چېري د کابينې د نه تأئيد لانجه اوږده سي ، بيا به ئي نو د حل لاره څنګه موندل کېږي .خو زه هيله من يم چي دا سي لانجې به نه را مېنځ ته کېږي .
- د پارلمان بله غوره دنده د حکومت له خوا جوړه سوې کلنی عادي او پرمختيائي بودجو تصويبول دي .
- دغه پارلمان به د حکومت پر فعاليتونو هم کنترول کوي او که چېري حکومت داسي څه کوي ، چي هغه د خلګو په ګټه نه وي او ملت ته زيان ترې رسېږي ، نو پارلمان بايد د حکومت نه غوښتنه وکړي او دې ته ئي اړ کړي چي هغه سم کړي . د بېلګي په توګه د اوسني حکومت يوه ترټولو ستره نيمګړتيا او کمزوري داده ، چي حکومت د اداري فساد ، بډو او اختلاس په مخنيوي کي پاته راغلی دی . 
زه اوس نه غواړم په دغه ليکنه کي ددې ناوړي پديدې د علتونو په هکله خبري وکړم ، خو داويل غواړم چي حکومت په دې نه دی بريالی سوی ،چي د اداري فساد ، بډو او اختلاس په مخنيوي کی کوټلي ګامونه پورته کړي او زما په آند دې شومي پديدې اوس دومره پراخ ابعاد پيدا کړي دي ، چي آن زموږ د هيواد ملي امنيت ئي هم د ګواښ سره مخامخ کړی دی  او دغه کرغېړنه پديده به ددولت دبنسټ دکمزورۍ سبب سي . ځکه نو راتلونکۍ پارلمان بايد د حکومت سره ددغي ناوړي پديدې په له مېنځه وړولو کي مرسته وکړي . کېدای سي پارلمان په دې لاره کي خپل تدابير جوړ کړي ، خو زما يو وړانديز ورته دادی چي : 
-  هر وزير د اعتماد درائي د اخستلو په وخت کي بايد ژمنه وکړي ، چي په خپل وزارت او اداره کي  به داداري فساد ، بډو او اختلاس جړي باسي ، او ژمنه به کوي چي هر شپږ مياشتي به خپله هر وزير يا دادارې رئس پارلمان ته په دې اړه بشپړ رپوټ ورکوي ، چي په دې لاره کي ئي څه تدابير پلي کړي دي او څومره برياليتوبونه ئي تر لاسه کړي دي اوولسي جرګه بايدددغه کار لپاره يوه ځانګړې جرګه ګۍ هم جوړه کړي . دغه راز پارلمان بايد د هر وزارت د رپوټ د سموالي په هکله هم خپلي خپلواکي ارزوني او څېړني ولري . که چېري دغه اوسني  پارلمان وکړای سول ددغې شومې پديدې کچه د يو څوکلنو په موده کي راټيټه کړي ( ځکه دهغه بېخي له مېنځه وړل ناشونې خبره ده او دنړی هيڅ هيواد نه سي موندل کېدای ، چي هلته دي لږ او ډېر اداري فساد، بډي او اختلاس نه وي ) نو د هغو خلګو ادعاوي او اندېښنې به بېخي بې ځايه راووزي ، چي ددغه پارلمان د نا سم کارکولو په هکله ئي درلودلې . 
دغه راز په افغانستان کي په پراخه کچه د کوکنارو د غېري قانوني کر کيلي ، د هغه نه د نشه ئي توکيو ( هېروئينو ) جوړول او بهر ته د هغوی لېږدول ، هم د حکومت يوه له سترو ستونزو څخه ګڼل کېږي . ددې مسئلې سياسي بعد دادی ، چي د مخدره توکيو سوداګر و اوس په افغانستان کي مافيائي جوړښتونه رامېنځ ته کړي دي او په نورو هيوادونو کي د نشه ئي توکيو د سوداګرو سره ئي هم خپل اړيکي ټېنګي کړيدي . 
مافيائي جوړښتونه هيڅکله يوازي د نشه ئي توکيو د سوداګری په چوکاټ کي محدود نه پاته کېږي او هغوی هر کله هڅه کوي د هيواد سياسي واک هم تر خپل کنترول لاندي راولي . نو که دغه جوړښتونه په دې کار بريالي سول ،چي د واکمنۍ پر اصلي کړيو ( امنيت ، پوليس او اُردو ) خپل کنټرول ټينګ کړي ، نو داستونزه به بيا د اوږدې مودې لپاره نه حل کېدونکې پاته سي او هغه هيوادونه چي يو ځل د مافيائي جوړښتونو په تور کي راښکېل سويدي ، نو بيا ئي د اوږدې مودې لپاره ددې توان نه دی موندلی ، چي ځان  ددې مصيبت نه وژغوري .
زما له نظره حکومت او پارلمان بايد په ګډه ددغه ستونزي په له مېنځه وړلو کي کاروکړي او پارلمان بايد حکومت دې ته وهڅوي چي په دې لاره کي مؤثر او کوټلي ګامونه پورته کړي .
خو زما له نظره د تېرو کلنو تجربو دا وښودله ، چي په زور او ډار سره دا ستونزه نه حل کېږي . ځکه نو حکومت بايد داسي هڅونکي ګامونه پورته کړي ، چي مؤثريت ولري او دافغانستان ملي ګټو ته په کي زيان ونه رسېږي .
د تخميني محاسبو له مخي د مخدره موادو نه د لاس ته راغلېو عايداتو اندازه د ټول هيواد د ملي عايداتو د نيمائي نه ډېره ( په سلو کي ۶۰ ) ده . 
که د بل هر هيواد ( که پر مخ تللی وي که وروسته پاته ) د ملي عايداتو ( بيله ددې د په نظر کي نيولو نه ، چي دغه عايدات دکومه مدرک او لاري نه لاس ته راځي ) د نيمائي نه زياته برخه په يو دم له مېنځه ځي ، نو هغه هيواد به هرومرونه يوازي له سترو اقتصادي ستونزو سره مخامخ کېږي ، بلکي دا کار به نوموړي هيواد ته ډېري ناوړي ټولنيزي ،اقتصادي او آن سياسي  ـ پوځي پايلي هم ولري .
زموږ هيواد چي تازه د ۲۵ کلني جګړې نه راوتلی دی او نه يوازي اقتصادي بنسټيز جوړښتونه ئي ويجاړ سويدي ، بلکي هر څه ئي له صفر نه پېل کړيدي ، نو په داسي حالاتو کي د ملي عايداتو د نيمائي نه زياتي برخي يو دم له مېنځه وړل به  بېله شکه ډېري ناوړي پايلي ولري او هر ومرو به حکومت د هغه نه بيرته په شاتللو ته اړسي ، چي دا به بيا د حکومت اعتبار ته ډېره ستر او نه جبران کېدونکی زيان هم ورسوي . 
ځکه نو زما نظر دادی ، چي د نشه ئي توکيو سره د مبارزې په اړوند بايد له پوره احتياط نه کار واخستل سي . 
په دې اړوند د څه وخت نه راپه دېخوا داسي طرحي شتون لري ، چي په افغانستان کي هم بايد د هند ، ترکيې ، استراليا او ..... په شان د نشه ئي توکيو کر لو ته قانوني بڼه ورکړل سي او  د هغه کر نه ، سوداګري  او پروسس دي ټول په جدي ډول يوازي او يوازي د حکومت په کنټرول کي وي .
زه غواړم توضيح کړم ، چي دلته منظور دا نه دی ، چي خلګو ته وويل سي ، چي په ازاد ډول سره کولای سي کوکنار وکرۍ ، بلکي موخه داده چي دغه کرکيلې او سوداګري  بايد د مافيائي جوړښتونو له کنترول نه ووزي او د حکومت تر کنترول لاندي راوستل سي او بزګر بايد د خپل کښت په اړوند حکومت ته پوره راپور ورکړي او هغه دحکومت له خوا او يا د حکومت له لاري و پېرېدل سي . په دې اړوند کېدای سي بېل بحث وسي ، خو اوس ددغي طرحي نه د « سين ليس » ادارې هم پوره ملاتړ ښودلی دی . 
زما په آند په دې کار سره به مو د يوې خوا دټولنېز ، سياسي ـ پوځي  او اقتصادي بحران مخه نيولې وي  او له بله خوا به مو د سيمه ايزي  او نړيوالي مافيا لاس ور لنډ کړی وي . 
زه هيله مند يم چی راتلونکۍ پارلمان به په دې اړوند هم د حکومت سره بشپړه همکاري وکړي او د مسئلې تر هر اړخيز ي څېړني اوارزوني وروسته به داسي پرېکړه وکړي ، چي د افغانستان دملي ګتو سره سمون و لري  .
زما له نظره د « سين ليس » د ادارې ددغي طرحي سره دمخدره موادو سره د مبارزې د وزارت د ځينو لوړپوړيو چارواکو د مخالفت دريځ ډېر ناسم دی او زه نه پوهېږم ، چي دوی ولي ددې طرحي مخالفت کوي او په دې هکله ئي داسي قانع کونکي دلايل هم نه دي وړاندي کړي ، چي خلګو ته د منلو وړ وي . 
البته زه دامنم ، چي د نشه ئي توکيو د کر کيلي قانوني کېدل او د هغو کنترول يو څه ستونزمن کار دی خو کېدای سي دسمو او مؤثرو تدابيرو په پلي کولو سره ، پر دغه ستونزو برۍ تر لاسه سي . خو په دې کي هم هيڅ څوک شک نه لري ، چي ددغه کار برياوي ډېري دي ، خصوصاً په داسي شرايطو کي چي نړيوال ملاتړ هم ورسره ملګری وي او د « سين ليس » غوندي اداره هم د هغه پر پلي کولو ټينګار  کوي .
-  دغه راز پارلمان دا دنده هم لري ، چي د بهرنيو هيوادونو او نړی والو سازمانونو سره د افغانستان د حکومت تړونونه هم يا تائيد او يا ردکړي ، چي زه هيله مند يم په دغه پارلمان کي په پوره اندازه ملي کسان سته ، چي کولای سي خپلي ملي ګټي په دغو تړونونو کي په پام کي ونيسي . 
-  پارلمان دا دنده هم لري ، چي د اساسي قانون او نورو قوانينو پر سم پلي کولو څارنه وکړي او هغه شمېر د اساسي قانون يا نورو قوانينو مادې ، چي د ځينو حکومتي چارواکو لخوا په عمدي او غېر عمدي ډول نه اجراکېږي ، نوموړي چارواکي دې ته و هڅوي او يا ئي اړ کړي ، چي اساسي قانون او نور قوانين سم پلي کړي .
د اساسي قانون د ۱۶ مادې دغه برخه « د پښتو ، دري ، اوزبکي ، ترکمني ، بلوڅي ، پشه ئي ، نورستاني او په هيواد کي د نورو موجودو ژبو د جملې څخه پښتو او دري د دولت رسمي ژبي دي » او دغه برخه  « په هيواد کي موجود علمي او اداري  ـ ملي اصطلاحات ساتل کېږي  »
اودغه راز داساسي قانون د ۴۳ مادې دغه برخه « مورنيو ژبو د تدريس لپاره په هغوسيمو کي چي پرې خبري کېږي لاره هواره کړي  » سمي نه عملي کېږي .
پښتو ژبه د اساسي قانون له مخي رسمي ژبه ده ، خو په عمل کي داساسي قانون دغه ماده په هيڅ ډول نه ده پلې سوې . په دولتي ادارو کي پښتو ژبه د رسمي ليکنو او مکتوبونو د ليکلو په وخت کي نه کارول کېږي او که چېري کوم څوک په پښتو ژبه رسمي مکتوبونه وليکي، نو د ځينو حکومتي لوړ پوړيو چارواکو لخواهغه ردېږي  او په ځواب کي ورته ويل کېږي ، چي که په دري ژبه ئي و نه ليکې نو هيڅ اجراات به نه کېږي . خو حکومت ددغه ډول سرغړوني په وړاندي هيڅ ډول غبرګون نه دی ښودلي . کله چي په يوه هيواد کي داساسي قانون نه په څرګنده سرغړوني ټول ولس ( د ولسمشر نه نيولې بيا تر لاندني مامور او عادي خلګو پوري ټول ) خبر وي او مخه ئي نه نيول کېږي، بيا نو د نورو قوانينو پر عملي کولو څرنګه کېدای سي ټينګار وسي او دا به ددې سبب سي ، چي په ټوله ټولنه کي بې قانوني او د قانون نه سرغړاوی يوه عادي خبره واوسي . که چېري دپښتو ژبي رسمي کېدو  ته اړتيا نه وي بيا دي نو دپښتو ژبي رسميت هم د اساسي قانون نه وايستل سي او په اساسي قانون کي دي هم اړوندي مادې ليري کړل سي ، تر څو په دې ډول د اساسي قانون تر پښو لاندي کولو ته خاتمه ور کړه سي . او يا خو دي د دولتي او غيري  دولتي ادارو په رسمياتو کي د پښتو ژبي د کارولو په اړوند داسي اړين ګامونه پورته سي ، چي هغه د کاغذ له مخي نه سر بېره عملي جنبه هم ولري .
دغه راز د اساسي قانون د ۴۳ مادې له مخي ټولو خلګو ته بايدپه مورنۍ ژبه د زده کړي امکانات هم برابر سي . خو په کابل کي پښتانه، چي شمېر د بل هر قوم په نسبت ډېر دی ، ددغه حق نه بې برخي سويدي .  
له بله پلوه لکه څنګه چي په اساسی قانون کي پښتو او دري  دواړي د افغانستان رسمي ژبي دي ، نو د هيواد لوړپوړي چارواکي  ( وزيران ، معينان او نور ) او د وزارتونو وياندان هم بايد په دواړو ژبو خبري ، ليکنه او لوست وکړای سي . پارلمان بايد په دې برخه کي د حکومت نه د جدي تدابيرو د پلي کولو غوښتنه وکړي او د هغو پلي کول دي تر خپل سخت کنټرول لاندي ونيسي .  
دغه راز د اطلاعاتو او کلتور وزارت  ( چي اوس اطلاعات او فرهنګ ئي بولي ) په هيواد کي ډېري زياتي موجودي علمي او اداري ـ ملي اصطلاحات ( ترمينالوژي ) ته بدلون ورکړی او هڅه ئي کړېده ، هغه په اېراني ـ فارسي واړوي ، چي دا کار هم د اساسي قانون نه سرغړاوۍ دی او په  دغه سرغړاوي کي يو شمېر نوروزيران هم شامل دي 
 
ستونزي 
 
لکه چي ما مخکي هم يادونه وکړه ، راتلونکۍ پارلمان به بې ستونزو هم نه وي . تقريباً د نړی د ټولو هيوادونو پارلمانونه خپلي ستونزي لري  ، خو زموږ د پارلمان ستونزي دنورو نه  يو څه بېلي دي او علت ئي هم دادی چي زموږ په هيواد کي نژدې درې لسيزي جګړه سوېده . ځکه نو طبعي خبره ده چي د جګړې ځپلي هيواد پارلمان به يو لړ داسي ستونزي هم ولري چي د نورو ټيکاو لرونکو هيوادونو پارلمانونه  نه دي ور سره مخامخ  . که د ولسي جرګې د وکيلانو ترکيب ته وکتل سي نو هغوی د سياسي ، قومي ، مذهبي او عقيدوي توپيرونو له مخي ډېر غېر متجانس دی او دغه غير متجانس والی به تر هغه وخته چي ددوی تر مېنځ پوهاوی را مېنځ ته کېږي ، يو شمېر ستونزي را مېنځ ته کړي . 
زما په انګېرنه دغه ستونزي به په لومړيو درو – څلورو مياشتو کي خورا ډېري وي اووروسته به ورو ورو هواري سي .دغه لانجې به په  پيل کي د پارلمان د رئس او مرستيالانو او دغه راز د جرګه ګيود رئسانو او غړو د انتخابولو په وخت په خورا شدت سره ځان را څرګند کړي . آن د پارلمان د لومړی غونډي د جوړېدو نه مخکي څه د پاسه ۷ کسانو ځانونه د ولسي جرګې رياست ته کانديد کړي دي او کېدای سي د پارلمان د غونډي تر دايرېدو پوري د کنديدانو شمېره نوره هم ډېره سي . آن ځيني کسانو خو د رياست لپاره «درېشۍ » هم جوړي کړيدي . 
له هغه نه به وروسته دوهمه لويه لانجمنه خبره کابينې ته د اريو ورکولو مسئله وي . لکه څنګه چي پارلمان ته بېلابېلو عقدوي ، سياسي ، قومي او مذهبي ډلو استازيو لاره موندلې ده ، نو کابينې ته د رائي ورکولو په وخت کي به هم هر يو ددوی نه هڅه وکړي ، تر څو د کابينې په ترکيب کي داسي کسان راوستل سي ، چي ددوی د ګټو منعکس کونکۍ وي . دا به خورا تاوده بحثونه وي او کله کله به د خندا وړ مسائل په کي اورېدل کېږي .زه هيله من يم چي د پارلمان د غونډو بهير به په ژوندي ډول خپور سي .
خو ځيني کسان به د تېرو پارلمانونو او لويو جرګو غوندي ددې هڅه هم وکړي تر څو د پارلمان د پرېکړو مخه ونيسي . زياتره دغه ډول کسان يو وړوکۍ اقليت هم وي ، خو دخپلي  سياسي بې شرمۍ له لاري ددې جوګه کېږي ، چي د اړينو پرېکړو مخه ونيسي . پارلمان بايد دغه ستونزه مخکي له مخکي په پام کي ولري او هيڅ چا ته ددې اجازه ور نه کړي چي ددوی د پرېکړو مخه دي و نيسي .هر هغه پرېکړه چي د اکثريت په رايو تر لاسه سي ، هغه بايد اقليت ته هم د منلو وړ وي . د افغانستان اساسي قانون او د ډيموکراسۍ نړی وال اُصول خو هم دا دي . خو بيا هم که اقليت د اکثريت پرېکړي نه مني ، نو نه دي ئي مني . ددغه ډول اقليت نه به نه د افغانستان په دننه او نه هم د هغه نه د باندي څوک ملاتړ وکړي . 
خو زما په آند د وخت په تېرېدو سره به ورو ورو دغه احساسات را ټيټېږي او ولسي جرګه به ددې جوګه کېږي ، چي خپل اصلي کار په مخ بوزي . په دې برخه کي خو حکومت مخکي له مخکي نه يو شمېر کدرونه روزلي دي او هغوی به د ولسي جرګې د وکيلانو سره ددوی په کار کي بشپړه مرسته وکړي . 
ډېره ارزښتناکه خبره داده ، چي پارلمان بايد ددولت د يو جز په توګه ، حکومت د ناسمو کارونوسمولو ته وهڅوي او آن اړ ئي کړي  او په دې لاره کي مرسته ور سره وکړي ، نه داسي چي د حکومت هر کار رد کړي او هيواد ته ستونزي جوړي کړي .
په پای کي زه غواړم د امريکا د يوه پخواني ولسمشر جان کېنيډي يوه مقوله دلته را نقل کړم، دی د امريکا خلګو ته په خطاب کي وائي : « تاسي بايد داسي پوښتنه د ځان سره مطرح نه کړی ، چي امريکا تاسو ته څه در کړي دي ، بلکي پوښتنه بايد داسي مطرح کړی ، چي تاسي امريکا ته څه ور کړي دي ؟ » 
که چېري افغانان او په ځانګړي ډول افغاني روڼ آندي هم دغه ډول پوښتنه مطرح کړي ، چي دوی افغانستان څه ورګړي دي ؟ نو په دغه صورت کي به هر سړی خپل درانه مسؤليت ته متوجه سي ، چي دا به بيا دا فغانستان په پرمختګ لوی رول ولوبوي . 
زه د يو شمېر اندېښنو سره سره د پارلمان کار ته خوشبينه يم . 
د يو سوکاله ، پر مخ تللی او ملي يو والي لرونکي افغانستان د جوړېدو په هيله !
ددې ليکني لومړۍ برخه دلته ولولی
     ",پارلماني ټاکني اود نوي پارلمان په وړاندي پرتې دندي او ستونزي ( دوهمه برخه )
180, وحيد سپين غر _كابل,"
					    					     وحيد سپين غر _كابل  دطالبانودواكمني دړنګيدونه وروسته دطالبانومشران اولوړپوړي چارواكي دنړيوال ايتلاف له ويري ګاونډي هيوادپاكستان ته پښي سپكي كړي ،داهغه وخت و،چي طالب مشرانواوچارواكو دځان دڅرګندولوجرئت نه درلود خوپه وروستيو دوو كلونوكي طالبان نه يوازي دخپل موجوديت اعلانونه كوي بلكه دهيوادپه جنوبي اوختيځو سيمو كي په لويه كچه غلچكي بريدونه كوي اودالړي لاروانه ده طالبانودامنيت دګډوډولوپه منظورآن داچي يولړځان مرګي بريدونه هم ترسره كړي اوددي بريدونوپړه يي منلي هم ده . دغه رازداسلامي ګوندمشر ګبلدين حكمتيارهم دلنډمهالي اداري په راتګ سره ددي بهير سره يوځاي نشواودطالبانوپه څير ددولت په مخالفه ليكه كي ودريد،اواوس هم ددولت دمخالفينوپه كتاركي ځاي لري . لكه څنګه چي ټولوته څرګنده ده دلنډمهالي اوانتقالي اداري په جوړښت كي دشمال متحده جبهه ډيره ځواكمنه وه ،اوداجبهه له هغوځواكونواوائتلاف نه جوړه وه چي دطالبانوپه وسيله يي واكمني ړنګه شوي وه اودطالبانودواكمني په ټوله موده كي دوي اوطالبان ديوبل سره په جګړولګيا وو ،ځكه خوددغي جبهي ګډون كوونكي دطالبانو سره په مخالفت كي له نورونه ډير وړاندي وو،ددي جبهي مشرانوتل په خپلوويناووكي طالبان دخپل ځان اصلي دښمنان ګڼل ،اودطالبانوسره خبري اتري اوروغه جوړه يي دافغانستان ملي ګټوته دخيانت په توګه شمارل ،دغه رازددي جبهي موقف دښاغلي حكمتيار په وړاندي هم په همدي بنيادونوباندي ولاړوو. كه څه هم چي دانتقالي اداري په موده كي ولسمشر كرزي كله ناكله داخبره كوله چي طالبان هم دافغانستان بچيان دي اوپه افغانستان كي دژوندكولوحق لري اوكولي شي خپل هيوادته راستانه شي خودولسمشر كرزي دارازڅرګندونواوبلنوته دمتحدي جبهي دلوړپوړيوغړيوله لوري چي په انتقالي اداره كي يي ددولت لوړي څوكي په لاس كي وي دشك په سترګه كتل كيده اوښاغلي كرزي يي په قومي اوژبني لوړتيا غوښتني باندي تورن كاوه اوطالبانوته يي دانتقالي اداري درئيس له لوري دداسي وړانديزونوكول ناسم كارګاڼه ،اوددي ډول وړانديزونوپه لاره كي يي خنډونه راولاړول ځكه چي داكاريي په افغانستان كي دسولي دبهير اوملي ارمانونودپلي كولوپه وړاندي دخنډان په توګه ارزول.  خودولسمشري دټاكنونه وروسته كله چي ولسمشر كرزي درايوپه اكثريت دولس له لوري وټاكل شو، په دي لاره كي يې خپلي هڅي نوري هم ګړندي كړي اوددي كارلپاره يي دهيوادد جيد عالم اوروحاني شخصيت ښاغلي حضرت صبغت الله مجددي ترمشري لاندي دسولي اوملي پخلايني يوكميسيون جوړكړ اوهغه ته دنده وسپارل شوه ترڅومخالفينويعني طالبانواوښاغلي حكمتيارته دسولي بلنه وركړي اوهغوي دي ته وهڅوي چي دپارلماني ټاكنوله لاري دهيوادپه سياسي سرنوشت كي ونډه واخلي  چي دا هڅي يوځل بيا داپوزيسيون دمشرانوله لوري دمنفي غبرګونونوسره مخ شو ي اوهغوي داهڅه چي طالبان اويادښاغلي حكمتيارپلويان دي په پارلماني ټاكنوكي ګډون وكړي ددموكراسي اوازادي لپاره يوګواښ وباله خودښاغلي حضرت صاحب دهڅوپه بركت اوددولت دروغ نيتي له امله هم دطالبانويوشمير لوړپوړي چارواكي ددي بهير سره ملګري شول اوهم دحكمتيار دګونديوشمير لوړرتبه غړي دښاغلي خالدفاروقي په مشرتابه ددولت دغومخلصانه هڅوته مثبت ځواب ووايه اودسولي اوپخلايني له بهير سره يوځاي شول .  ټولو ته روښانه ده چي داپوزيسيون اكثرومشرانوپه خپلومركواوويناووكي ددي بهير نه خپله ناخوشي څرګندوله . كله چي دپارلماني ټاكنوپه پايله كي دطالبانواوداسلامي حزب يوشمير غړي دخلكوله لوري وټاكل شول اوپارلمان ته يي لاره وموندل داپوزيسيون دځينومشرانوپه چلندكي بدلون رامنځته شو،چي ددي بدلون يوډير څرګندمثال دښاغلي قانوني وروستي مركه ده چي د تيري چهارشنبي په شپه يي دطلوع تلويزيون سره ترسره كړه . ښاغلي قانوني په خپله دغه مركه كي وويل چي :افغانان دتل لپاره نشي كولي چي ديواوبل په وړاندي په مورچو كي كيني اوديواوبل ويني وبهيوي ،بلكه افغانستان دټولوافغانانوګډكوردي اوهرافغان حق لري چي په دغه كوركي ژوندوكړي ،هغه زياته كړه چي زه دسولي اوملي پخلايني دكميسيون هڅي ستايم اوددي هڅو ملاتړ كوم داچي ددي كميسيون له لاري هڅي رواني دي ترڅوطالبان اوداسلامي ګوندمشران اوغړي ددولت دپخلايني له بهير سره يوځاي شي دايوډير نيك اوپرځاي اقدام دي خوهغه داخبره هم وكړه چي دسولي دكميسيون په نوم اودسولي له نوم نه بايد ديوي سياسي وسيلي په توګه ګټه پورته نه شي ،هغه وويل چي زه ښاغلي حضرت صاحب ته چي ددي كميسيون مشرتوب په غاړه لري زيات درنښت لرم ،خوله هغه نه داهيله لرم چي دسولي اوپخلايني لپاره دي يوه لويه اوجامعه كړنلاره جوړه كړي اوبيا دي دهيواد پارلمان ته وړاندي كړي ترڅوددي موضوع په هكله دولس ټاكل شوي نماينده ګان پريكړه وكړي چي آيا ملاعمر اوګبدين حكمتيار ته عفوه كوي اوكه نه ؟بيا به نو دا پريكړه هرچاته دمنلووړوي اوڅوك به ورباندي نيوكه نه لري. داچي ښاغلي قانوني داپوزيسيون دمشر په توګه دطالبانواواسلامي ګوندسره مصالحه اوپخلاينه سم اوپرځاي ګام ګڼي په رښتيا چي يومثبت پرمختګ دي ،ځكه قانوني اودده په شان دپخواني متحدي جبهي اويا دشمال ايتلاف ټولومشرانودطالبانواواسلامي ګوند سره پخلاينه نه داچي پرځاي كارنه ګاڼه بلكي دايې دهيواددملي ګټوپرخلاف يولوي اونه بخښونكي جرم ګاڼه خو اوس چي ددغي جبهي دمشرانواوپه تيره بيا دښاغلي قانوني په دريځ كي دابدلون راغلي دايوډيرمثبت بدلون دي اودسولي اوپخلايني په لاركي يووړاندي تګ دي . ځيني سياسي شنوونكي دښاغلي قانوني په افكاروكي داناڅاپي بدلون داوسنيوحالاتو زيږنده ګڼي په دي مانا چي همدااوس دپارلمان دمشرتابه لپاره هڅي رواني دي اويولړ نماينده ګانودپارلمان دمشرتابه لپاره ځانونه كانديد كړي دي چي په هغه ډله كي د ښاغلي قانوني نوم هم شته ،ښاغلي قانوني پوهيږي چي پارلمان ته دطالبانواواسلامي ګونديوشمير غړي بريالي شوي اويوشميرنوروكيلان هم شته چي دطالبانواواسلامي ګوندسره دپخلايني پلويان دي ،ښاغلي قانوني ددي لپاره چي دهغوي همكاري اومرسته يي جلب كړي وي ،داډول څرګندوني كوي اودطالبانواواسلامي ګوندسره دپخلايني له بهير نه ملاتړ كوي . يوڅه چي ډير روښانه اوڅرګنددي هغه دادي چي دسولي اوملي پخلايني دكميسيون هڅي زموږ دهيواددملي ګټوسره تړلي هڅي اوكوښښونه دي ،افغانستان دټولوافغانانو ګډكوردي ،ټول افغانان پخپل دغه پلرني هيوادكوي بيله كوم تهديد اوازارنه دژوند كول مساوي اويوشان حقوق لري كه داطالب وي ياداسلامي ګوندمشران اوغړي ،كه داخلقي وي ياپرچمي كه دادافغان ملت ګوندغړي وي اويادتنطيمونومشران اوغړي ،دا وطن دټولوګډوطن دي ،ټول بايد دوروڼوپه څير په دي هيوادكي دژونداواوسيدلوحق ولري . ټولوته څرګنده ده چي په اوسني پارلمان كي دهيواددټولوقومونواوګوندونونماينده ګان وجودلري ،هغه كسان چي ددوه نيمولسيزوپه بهير كي يي ديواوبل په وړاندي مورچلي نيولي وي اودتوپ اوټوپك په ژبه يي يواوبل ته ځواب وايه اوس ټول دهيوادپه پارلمان كي چي ددي جګړه ځپلي ولس يوګډكوردي په د غه كوركي راغونډشوي اوټول په دي پوه شوي چي نورنوزاړه اختلافات بايد شاته وغورځول شي اودتوپ اوټوپك په ځاي بايد دمنطقوپه زورديواوبل ځواب ووايي . زما په اند داوږدي جګړي نه وروسته دافغانانولپاره يوه لويه لاسته راوړنه هم داده چي دولس ديوه نماينده ارګان ترچترلاندي دادي دهيوادټول هغه نماينده ګان سره راغونډشوي چي پرون يي يواوبل ته دمرميوپه ژبه ځواب وايه اونن دوروڼواونزدي همكارانوپه توګه دهيواداوولس دارمانونودپلي كولوپه لاره كي كاركوي . دافغان ولس په وړاندي هغه سياست وال ستر اودولس په زړونوكي ځاي لري چي ملي ګټي له تنطيمي اوګوندي ګټونه ستري اواوچتي وګڼي ،كه چيرته زموږ هرسياستوال په همدغه لاره لاړشي نوبي له شكه به زموږ هيواداوولس دنيكمرغي اوسوكالي په لوري ډير ستر ګامونه اوچت كړي اوپه هيوادكي به سراسري سوله اوامن ټينګښت ومومي.  ",آيا دقانوني څرګندونې رښتيا دي !؟
181,,"
بسم الله الرحمن الرحیم د قرآن عظیم الشان ختم او فاتحه  په کابل کې له ټولو دوستانو څخه په ډیر درناوي هيله کیږي چې د  مرحوم الحاج عبدالقیوم بزګر ملکزي د فاتحې او قران عظیم الشان ختم په مراسمو کې په ګډون کولو سره نوموړي ته په دعاو کې شریک شي. په خورا درناوي د بزګر ملکزي د ټولې کورنۍ له خوا  پته: خوشحال خان مینه، الف برخه، د لیسه نمبر ۲ نسوان افشار سرک، د شان اسلام جامع جومات نیټه او وخت: د جمعې ورځ د لیندۍ (قوس)میاشتې ۲۵مه د سهار له نهو (۹) څخه تر ۱۲ بجو پورې ټلیفون: ۰۷۰۲۶۵۸۲۶یا ۰۷۹۳۲۱۳۳۴ ",د قرآن عظیم الشان ختم او فاتحه
182,,"
					    					    اروپايي ساينس پوهانو ديوې نوې نقشۍ په جوړولو سره، په اروپا او ټوله نړۍ کې دوګړو شميره ښوولې ده. دغو ساينس پوهانو دامريکا دفضايي سټيشن څخه په ګټې اخيستلو د اورا سټلايټونو په مرسته داتموسفير ترټولو ټيټه سطحه چې موږ پکې ژوند کوو او د تروپوسفير په نامه ياديږي، کتلې ده. په فضا کې داوزون دسطحې دکنټرول تخنيکي وسايل اونور مهم تخنيکي توکي په اورا کې دهوا دڅرنګوالي په هکله  دورځني عکسونو داخيستلو توان لري. دوګړو په هکله دغه معلوماتي نقشه به دځمکې پرمخ دوګړو شميره دنقطو په زريعه ښکاره کړي. ددغې نقشې په مرسته به دځمکې پرمخ دوګړو دزياتوالي په هکله ورځني راپورونه هم ترلاسه شي. ",نوې نقشه او دزمکي پر مخ د وګړو نوې شميرنه 
183,,"
					    					    امريکايي چارواکو دلومړي ځل لپاره منلې ده چې دسره صليب کارکوونکو ته يې دټولو بنديانو سره داړيکو اجازه نده ورکړې. دغه څرګندونې دمتحده ايالاتو قانوني سلاکار جان بلينګر په ژنيف کې ترسره کړي دي. خو نوموړي ونه ويل چې دغه راز بنديان په کومو ځايونوکې ساتل کيږي.کارپوهان په دې اند دي چې دغه څرګندونې به دامريکا داستخباراتي سازمان هکله په نړيواله کچه شک زيات کړي. اروپايي هيوادونه وړاندې هم په دې هکله دامريکا په سياست نيوکې کړې وې.کانډوليزا رايس هم اروپايي هيوادونو ته دخپل سفر په ترڅ کې له ډيرو پوښتنو سره مخ وه ",امريکا مني چي دبنديانو سره ئې داړيکو اجازه نده ورکړې
184,,"
					    					    په کروشيا کې دجنګي جرمونو ترټولو مهم تورن انتي ګوتووينا دهسپانيا په مادريد ښارکې دپوليسو له خوا ونيول شو. ټاکل شوې ده چې نوموړی په هاګ کې دملګروملتونو نړيوالې محاکمې ته وسپارل شي. نوموړي چي  دچهارشنبې په ورځ دهسپانيۍ په کاناري ټاپوکې نيول شوی وو، ملګروملتونو ته دمحاکمې لپاره وسپارل شو. نوموړی په 1995 کال کې دکروشيا دخونړيو جګړو په بهيرکي د150 تنو ملکي کسانو په وژنه تورن دی. ",د کروشيا په جنګي جرمونوتورن  انتي ګوتووينا  نيول شوی
185,,"
					    					    افغان سرحدى پوليسو د جمعې په ورځ په کابل نړيوال هوايى ډګر  کې درې تنه افغانان چې ٦ کيلو ګرامه هيروين يې بهر ته ليږدول نيولى دى . د نيولو شوي کسانو هويت نه دى افشا شوى . افغان پوليسو ويلى چې په دې هکله ددو ىپلټنې روانې دى . ",٦ کيلو ګرام هيروين په کابل کې نيول شوى .
186,حقمل,"
					    					    افغان ولس مشر پرون  د ناروې  هېواد له لومړى وزير سره په کتنه کې 
په افغانستان کې د ناتو دغړو هېوادونو دسوله ساتو ځواکونود پراختيا 
د نوې پريکړى هرکلى وکړ. ناتو اوس مهال څه ناڅه ٩٠٠٠ځواکونه په افغانستان کې لرې  چې د نوې پريکړې له مخې به داشميره ١٥٠٠٠   ته جګه شى .د ناتو دغړو هيوادونو د بهرنيو چارو وزيرانو د پنجشنبې په ورځ په بروکسل کې  هغه طرحه ومنله چې د هغې له مخې به په راتلونکې کال  کې ٦٠٠٠ نور نوى ځواکونه افغانستان ته واستوى . ددغو ځواکونو ډيره 
شميره به دهېواد په جنوبى  سيمو کې ځاى پر ځاى شى .همداشان افغان ولس مشر د ناروې هېواد دلومړى وزير سره په کتنه کې  د افغانستان سره د ناروې هېواد مرستې وستايلى او څرګنده يې که چې دغه هېواد تر اوسه له افغانستان سره څه ناڅه  ٢٨٠ ميليونه ډالر مرسته کړې ده .  په کتنه کې د ناروې لومړى وزير  افغانستا ته  دنورو سرتيرو د استولو  ژمنه هم وکړه . ناروې اوس مهال څه کم ٣٠٠  سرتيرى په افغانستان کې لرى .
همدارنګه د افغانستان د ملى دفاع وزير سترال جنرال  عبد الرحيم وردک د پنجشنبې په ورځ د ناروې ددفاع وزرات له وزيرې ميرمن  انى ګريتى ستروم اينلسن سره په کتنه کې  هيله وښودله چې د ناروې هېواد به دروزنې او تجهيزاتو په برخه کې  د ملى اردو له ځواکونو سره مرسته وکړى . په کتنه کې د ناروى دفاع وزيرې  په راتلونکى کال کې د  نړيوالوسوله ساتو ځواکونو  په چوکات کې  افغانستان ته د اف ١٦ جټ الوتکو  داستولو ژمنه کړې ده . ",افغان ولسمشر د ناتو د نوې طرحې هرکلى کړى .
187,حقمل,"
					    					    د هلمند والې منلې  چې د  وسه والو د يو بريد په ترځ کې  د بغران په ولسوالى کې دوه تنه پوليس وژل شوى او دوه تنه نور ټپيان شوى دى .
دغه بريد د پنجشنبې په ورځ هغه وخت رامنځ  ته شوى چې يو شمير پوليس په دغه ولسوالى  کې د ګزمى په حال کې وو .د طالب اورپکو 
يو وياند دا شميره بيا ٧ تنه  ښودلې ده . هلمند والى دا خبره رد کړه . ",په هلمند کې دوه پوليس مړه او دوه ټپيان شوى دى 
188,,"
 
د ټاکنو دسمون گډ دفتر په یوې خپرې شوې خبرپاڼه کې کاږلي چې ورته دولسمشر کرزی له لوري دمشرانو جرگې د ٣٤ انتصابي غړیو لست ورسیدلی. اوددغه کمیسیون دمنلو وړ دی.
په ٣٤ انتصابي غړیو کې ١٧ ښځې دوه تنه کوچیان او دوه تنه معیوبین هم گډون لري.
ددغو انتصاب شویو غړیو لست لا تراوسه ندی اعلان شوی او اعلان به يې دولسمشر کرزي ددفتر له لوري کیږي.
له همدې اعلان سره جوخت دټاکنو دسمون ددغه گډ دفتر کار بشپړ کیږي او واک به یې بلې ټاکنیزې اوږد مهالې ادارې ته سپارل کیږي. ",ولسمشر دمشرانو جرگې انتصابي غړي وټاکل.
189,,"
					    					     جلالزی
 
په هلمند کښي 7 تنه افغان پولیس او 5 طالب جنګيالي وژل شوي دي د اسوشیتت پرس آژانس د یو سیمیز پولیس له قول چه نوم یې ندی ا خیستل شوی ویلي پیښه وروسته له یوې درې ساعته نیښتي رامنځ ته شوې ده .نوموړي د جگړې سیمه نده په گوتو کړې خو ویلي دي چه تیره شپه ناوخته طالب جنگیالو په یو دولتی ودانۍ برید وکړ او جگړه رامنځ ته شوه .ویل کیږي په دی نیښته کښي 6 تنه پولیس ژوبل شوي هم دي . ", هلمند کښي 7 تنه  پولیس او 5 طالبان وژل شوي دي 
190,,"
ميرويس جلالزی
په عراق کښي د امریکایي ځواکو تر لټون لاندی د القاعده یو لوړ پوړی غړی نیول شوی دی   د عراق په رامادې ښار کښي د امریکې د سمندري ځواک د قومنداني له خواه په خپاره شوي بیان کښي چه نن مطبوعاتو ته په لاس ورغلي راغلی امیر خلف فانوس چه په رامادې کښي په سړي تښتونه او دولت ضد تحرکاتو تورن دی او امریکا ئې له ډیري مودې راهیسی په لټه کښي وه نیول شوی دی . په بیان کښي د امریکا د سمندري ځواک د کپتان جیفري پاول له قول راغلي چه فانوس د القاعده تروریستي شبکی یو فعال غړی واو د رامادې په ښار کښي یې کورني جنگیالي روزل . د پاول په وینا د القاعده د دې غړي نیونه به د عراق ټاکنو ته چه د دسمبر د میاشت په 15 تر سره کیدونکي یو ستره لاسته ته راوړنه وي . ",امیر خلف فانوس چه په رامادې کښي نيول شوی دی
191,,"
 
نن په کابل کې داروپا داتحادیې پر ټاکنو کتونکې ډلې، دافغانستان په ترسره شویو پارلماني او ولایتي ټاکنو وروستی راپور خپور کړ.
ددغې کتونکې ډلې مشرې میرمن ایما بونینو خبریالانو ته وویل چې ټاکنې سره له دې چې په سوله ایز ډول بشپړې شوې خو له ځان سره یې دپام وړ نیوکې هم درلودې. چې باید په راتلونکې کې بیا تکرار نه شي.
نوموړې وویل چې باید دټاکنو کارکونکي روزل شوي وای چې گوندې داکار ونشو. او دټاکنو په ورځ ددغې ډلې استازو په ١١٠٠ رای اچونې مرکزونو ته تللي وه اوټولو ټاکنې ښې بللې.
نوموړې دغه راز دولایتي شوراگانو په صلاحیتونو هم وغږېده اند یې داوه چې په قانون کې کار څرگند ندی ښوول شوی.
ددوی دغه راپور پداسې حال کې خپریږي چې ایله اوونۍ دپارلمان ناستې ته پاتې ده. ",پر ټاکنو داروپا اتحاديې کتونکې ډلې راپور خپور کړ.
192,عبدالعزیز نایبي,"
 
                                                             
                                                                                            د رحیم گل څاروان انتخاب
عبدالعزیز نایبي
ارمان داوښکو سین کې طوفانو ته رسوم
فریاد دزړه له تله زلزلو ته رسوم
دې کم عمر کې خلکو څومره درد زما نصیب شو
گیلې دشپو په لارو اسمانو ته رسوم
اور نه لرې گرځه، هسې نه چې لولپه شې
دسوي زړه اهونه مې سپرغو ته رسوم
مجلس دلیونو کې چې زه ناست دتخت پر سر یم
منصور په شان مې غاړه زه دارو ته رسوم
شرنگاه ستا دبنگړو چې ملنگان واړه خبر کړل
توصیف ستا دښکلا به کچکولو ته رسوم
دغم په میکده کې ددردو له خوند خبر شه
عزیزه ستا ضمیر به دې پیالو ته رسوم
 
 
  ",غزل
193,حميد وردګ,"
					    					    د افغانستان د  ولسمشر حامد کرزي د مطبوعاتي دفتر څخه په يوه تازه خپره شوې خبرپاڼه کې د مشرانو جرګې د انتصابي غړو نومونه په ډاګه شوي، دغه غړي چې شمېر يې څلور دېرشو تنو ته رسېږي اوه لس يې نارينه او اولس نورې يې ښځې دي .
په دغه لېست کې په ترتيب سره دغه نومونه تر سترګو کېږي 
حضرت صبغت الله مجددي ،
مارشال قسيم فهيم،
سيد حامد ګيلاني ،
عبدالباقي بريال،
ملا شير محمد اخونزاده،
حاجي محمد عيسي خان شينوارى،
مولوي ارسلا رحماني، 
حاجي محمد حسن هوتک ،
حاجي نظر محمد،
پوهاند عبدالله حقايقي،
استاد عبدالصبور فريد،
قربان علي عرفاني ،
الحاج سليمان ياري،
احمد شاه رمضان،
عبدالکبير مرزبان،
حاجي تور ديا خان،
ګنګارام،
بي بي حاجي نفيسه سلطاني،
قمر خوستۍ،
مسلمه حسيني،
طيبه ذاهدي،
محبوبه حقوق مل،
حميرا نعمتي ،
ريدا عظيمي،
نجيبه حسيني،
سارا سرخ ابي،
عاليه قاضي زاده قرداش،
صديقه بلخي،
خديجه حسيني،
کبرا امان،
روشن،
سهيلا شريف،
نجيبه بلوڅ.
					    ",د انتصابي غړو لېست په ډاګه شو
194,حميد وردګ,"
					    					    د فارياب مزار شريف د لويې لارې په اوږدو کې  نا پېژندل شويووسله والو غلو دېرش موټرونه لوڅ کړل ، ويل کېږي چې په دغه موټرو کې ډېر داسې کسان وو چې بيت الله شريف ته د حج د ادا کولو په موخه روان وو . ",وسله والو غلو دېرش موټر  لوڅ کړي
195,,"
					    					     دبېنوا فرهنګي ټولني له خوا  لاندي کتابونه چي د کمپوز او ډيزان چاري ېې په مکمله ټوګه پای ته رسيدلي دي يوازي او يوازي  مطبعې ته د تللو او چاپ لپاره  دافغان فرهنګ او ادب مينانو ته انتظار باسي..دافغان فرهنګ اوادب مينان كولاى سي چي په دغه لړ كي دخپلي خوښي كتاب يا كتابونه وټاكي اودچاپ لګښت يې را وليږي ، دا به دافغان فرهنګ دبډايني له پاره د دوى لويه پېزوينه او دمسؤليت اداينه وى . 
مينوال کولای شي چي د نورو معلوماتو لپاره د بېنوا فرهنګي ټولني د اروپا او امريکا د څانګو سره په تماس کي شي او يا هم خپلي اړيکي د بېنوا پاڼي د اړيکو له لاري زموږ سره ټنګي کړي ستاسو درنو فرهنګ مينو دمرستي په هيله .




شمېره
د کتاب نوم
ليکوال يا ژباړن
د چاپ لګښت

١
شهيد سردار محمد داود خان اودچنګاښ د ۲۶ مي پاڅون
ژ ـ وحيد احمدزى
۴۰۰ امريكايي ډالره

٢
افغانستان او پر پولو جګړه
ژ ـ عنايت الله صاپى
۲۵۰ امريكايي ډالره

٣
دشمالي ولايتونو لرغوني آثار
حنان حبيبزى
۳۰۰ امريكايي ډالره

٤
لنډي كيسې 
غزانور 
۲۵۰ امريكايي ډالره

٥
دلنډي كيسې ليكلو لاري 
ژ ـ شيراحمد حيدر
۲۵۰ امريكايي ډالره

٦
فولكوريكي كيسې 
امين الله احمدى
۲۵۰ امريكايي ډالر

٧
پښتنې مېرمني
ارواښاد بېنوا
۵۰۰ امريكايي ډالره

٨
دعلم ګل سحر ناول
ګل سحر ناول
۳۰۰ امريكايي ډالره

٩
دشيراحمد حيدر ناول 
شيراحمد حيدر
۳۰۰ امريكايي ډالره

١٠
په نړۍ كي مهمي پېښي 
آصف عنر
۳۵۰ امريكايي ډالره

١١
ډيرى تندى تش جانونه ( شعري ټولګه )
واصل حسنيار
۳۰۰ امريكايي ډالره

١٢
دعلامه حبيبي شل مقالي ( دري ټوكه ) 
راټولونكي مطيع الله روهيال
۱۰۰۰ امريكايي ډالره

١٣
خبر څنګه وليكو ؟ 
نذير احمدسهار
۳۰۰ امريكايي ډالره

١٤
دكريمي فيض زاده شعرونه او نثرونه 
 
۳۵۰ امريكايي ډالره

١٥
دبېنوا صاحب مقالې 
راټولونكي محمود عزيزي
۵۰۰ امريكايي ډالره ",د بېنوا فرهنګي ټولني د پام وړ خبرتيا 
196,,"
غلام جيلاني ځواكد راه نجات ورځپاڼه چي خپل ځان ته ځانګړي قومي او مذهبي تمايلات لري د افغانستان اونړي د نومياليو د ژوند ليكونوپه اړه يو ستون لري چي په هره ګڼه كي د يونوميالي ژوند ليك خپروي، دد ي ورځپاڼي په ۱۶۱مه ګڼه كي د اعليحضرت غازي امان الله خان نوم مي پام ځان ته راواړاوه او هك پك حيران شوم، د نړي ژوندي ملتونه خپل ميړني اتلان ستايي او وياړ پري كوي خو د شرم ځاي دي زموږ په هيواد كي ځيني كړي قومي اومذهبي تعصبونو دومره ړانده كړي چي په ډيري بي شرمي د ملي اتلانو سپكاوي كوي او حتي تاريخ تحريفوي.دا ورځپاڼه د اعليحضرت غازي امان الله خان په هكله داسي ليكي:""امان الله خان باني نظام سلطنتي در افغانستان بود. اوهمچو اتاتورك در تركيه و رضا خان در ايران از سوي استعمار بريتانيا مامور اسلام زدايي بود"".كه د مضمون ليكونكي د تاريخ نه چورلټه بي خبري نه وي نودلته ليكوال د تاريخي بد نيتي نه كار اخستي، امان الله خان د هيواد د روښان اندو دلومړني غورځنګ يوغړي وو، ده وكولاي شول برتانوي استعمار ته په پوځي ډګر كي شرمونكي ماته وركړي او برتانيه دي ته اړ كړي چي د افغانستان استقلال په رسميت وپيژني، امان الله خان نه يواځي دا چي د افغانستان داستقلال ګټونكي وو بلكي په افغانستان كي ډيرو اصلاحاتو بنسټ ايښودونكي هم وو هغه په لومړي ځل په هيواد كي مريتوب له منځه يووړ، او يواځي دكابل ښارنه په زرهاوو مريان چي ډير شمير يي د هزاره له قومه وو خوشي كړل، ده مكتبونه جوړ كړل او د هيواد د صنعتي ودي لپاره يي د پام وړ ګامونه واخستل،نپوهيږم د راه نجات ورځپاڼه دكوم سند ، مدرك او ياهم دليل له مخي اعليحضرت غازي امان الله خان د انګليسي استعمار لخوا د اسلام د له منځه وړلو مامور ګڼي، امان الله خان د اسلام نه بلكي د هغه شمير روحانيونو ضد وو چي د انګليسي استعمار په چوپړ كي وو، امان الله خان نه يواځي دا چي د اوسني افغانستان نه انګليسان وتو ته اړ كړل بلكي په دي هڅه كي وو چي ټوله اسلامي نړي د انګليسي استعمار له شره وژغوري او په همدي منظور ده هڅه كوله چي په خپله رهبري اسلامي خلافت په افغانستان كي بيا را ژوندي كړي.په افغانستان كي د اسلامي خلافت ژوندي كيدل د سيمي اوبيا له ټولي اسلامي نړي نه د انګليسي استعمار د لمني دټوليدو په مانا وه، او له همدي كبله انګليسي استعمار د خپل اجيرو روحانيونولكه ګوډ ملا اويو شميرنورو په مرسته اعليحضرت غازي امان الله خان د توطئو اودسيسو له لاري له واكه وغورځاوه او د سقا زوي يي پر افغانستان واكمن كړ، رښتياده چي وايي تعصب د جهالت دليل دي، امان الله خان په شان په هيواد اوخلكومين ټولواك ته دانګليسي استعمار مامور ويل يا د ډير تعصب له مخي ممكن دي اويا د ډير جهالت له مخي. د ليكوال د تعصب يوه بله بيلګه داده چي دهمدی مضمون په یوبل ځاي كي داسي وايي:"" وي پس از شورش عمومي سرنګون ګرديد وتاجك ها قدرت را بدست ګرفتند"".دلته ليكوال غوښتي د امان الله خان پرضد دبرتانيوي استعمار توطئي ته په افغانستان كي د قومونوترمنځ دشخړي رنګ وركړي، څوك چي لږ هم د تاريخ نه خبرتيا لري پوهيږي چي د سقاو د زوي قدرت ته رسيدل يوه مكمله انګليسي توطئه وه نه دا چي د يوقوم پرضد د بل قوم پاڅون.امان الله خان كوم نوم وركي شخصيت ندي چي راه نجات وكولاي شي څرنګه چي يي زړه و غواړي هغسي يي خلكو ته ور وپيژني، البته راه نجات په دي توګه يواځي خپل ځان افغانانوته وروپيژانده چي تركومه حده د مذهبي او قومي تعصب، كركي اوكيني په خوسا ډنډ كي ډوبه ده. ",امان الله خان؛ د انګليسانو مامور!!!؟
197,,"
					    					    ځواک  دپاكستان د کورنيوچارو پخواني وزيرنصيرالله بابر دا څوم ځل دي چي په خپلو مركو كي د افغانستان په وړاندي خپل تور نيت څرګندوي، او د افغانستان د سولي د اوسني بهير او بياپه تيره د ولسمشر كرزي په وړاندي د سپكواو سپورو نه چي د بابر داستعماري تربيي يوه برخه ده كار اخلي. بابر په خپله تازه مركه كي چي د خيبر تلويزيون خپره كړي لومړي هڅه كوي د خپلو تورو اعمالو نه خپل تور مخ سپين كړي،د طالبانو په پروژه كي دخپل رول نه انكار كوي، په افغانستان كي د پاكستان لاسوهنه ردوي او بيا لا ګواښ كوي او وايي چي كه پاكستان د افغانستان په چارو كي لاسوهنه كولي نو اوس به په جلال آباد اوكندهار كي دهند كونسلګري نه وي او بيا د هغي كيني او كركي له مخي چي په افغانستان كي د طالبانو د ماتي له امله افغانستان سره لري په افغانستان كي د ولسواكي د شتون نه انكار كوي او وايي چي د افغانستان پارلمان ته ټول پخواني ټوپكسالاران د وسلو په زور راغلي، او بيا كله چي د خپلي كركي لوړ حد ته رسيږي وايي چي كرزي به رسوايي سره له افغانستان نه وځي،بابر دلته په حقيقت كي دخپل زړه ارمان ښكاره كوي، هغه ارمان چي بابر او د بابر په شان نورو پاكستاني جنرالانو يي په كلونو كلونو پالنه كړي اوبيا د طالبانو دپروژي په شكل يي برياليتوب ته نژدي شوي وو چي ناڅاپه دا ټول ناولي ارمانونه يي د سپتمبر په ۱۱مه نيټه د امريكا دسوداګري دبرجونو سره يو ځاي د ترهګري په لمبو كي و سوځيدل،او په تور مخ له افغانستان نه وتو ته اړشو،نو بابر چي اوس څه وايي په حقيقت كي د همدي كركي او كيني له مخي وايي او د يو مات شوي جنرال ناهيلي څرګندوني دي، او له دي امله ضرورت نه ليدل كيږي چي په ځواب ويلو يي خپل وخت ضايع كړو خو بياهم غواړم بابر ته څو ټكي په نښه كړم. لومړي داچي وايي دروغجن حافظه نلري، بابر هم د افغانستان په چارو كي د پاكستان لاس وهني نه انكار كوي او بيادا هم وايي چي ده د افغانستان لپاره د يو دفدرال جوړښت يو داسي وړانديزوړاندي كړي وو چي طالبان اوشمالي اتحاد دواړه پري راضي وو خو كله چي امريكي سره د بريډاس او يونيكال په مسئله جګړه راغله نو دوي زموږ حكومت لري كړو. بابره واوره! كه پاكستان د افغانستان په چارو كي لاسوهنه نه درلودي نو په اصطلاح ته دكوم باغ مولي وي چي د افغانستان لپاره ديو فدرال جوړښت وړانديز وړاندي كوو، اوبيا بابره ګله ته چي د افغانستان ټولټاكني او بيا حامدكرزي دنيوكو لاندي نيسي او مشروعيت يي ترسوال لاندي راولي د خپل جعلي هيواد د ازادي درجه درته معلومه شوه، ديوي مسئلي پرسر اختلاف سبب شو چي ستاسو حكومت داسي لري كړي شي لكه مچ له شړومبو، نومخكي لدي چي په بل چا نيوكي وكړي يوځل ځان ته هم ګوره، او پاكستان ته دي هم، ته وايي دافغانستان پارلمان ته ټوپك سالاران راغلي، خبره دي سمه ده خو نيمايي د افغانستان پارلمان ته ټوپك سالاران راغلي خو دا ټوپك سالاران دافغانستان دټولني يوه برخه ده او د خلكو رايي يي اخستي، د افغانستان ولسمشر دخلكو په رايي ټاكل شوي او په افغانستان كي د ټاكنو سموالي ټولي نړي منلي، خو ستا په هيواد كي اوس هم يو جنرال واكمن دي، بابره پاكستان كي خو دا هم اهميت نلري چي واكمن څوك دي فوځي لباس كي دي او كه ملكي لباس كي، هلته كه ستا په اصطلاح جمهوريت هم وي نو پارلمان ته څوك او دكومي طبقي خلك راځي،د يولږ شمير وطنپالو قوتونو نه پرته هغه خان، چوهدري، وډيره او سردار چي پلرونو او نيكونو يي په كلونو كلونو انګليسي استعمار ته خدمت كړي او د خدمت په بدل كي يي د سر او يا خان بهادر لقبونه اخستي، د هغه انګليسي استعمار نه چي په خپلو كلبونو به يي ليكل هنديان اوسپيان ننوتي نشي نو هغه څوك چي د هغه استعمار په خدمت كي وو يقيناً له سپيانو يي هم درجه ښكته وه، بښنه غواړم بابر صاحب زه خبره نه يم ستا پلار يا نيكه هم د سر او يا د خان بهادر دلقب وياړ!!؟ ترلاسه كړي كه نه، ترڅو چي زما خيال دي نو كړي به يي وي كه نه نو يو پښتون او دپاكستان پوځ كي جنرالي!!؟ بابر صاحب ته دافغانستان د پارلمان او په افغانستان كي د ولسواكي په هكله كه په فكر كولو ځان ته تكليف ورنكړي نو درته به ښه وي، بلكي ښه به داوي چي ته دخپل پاكستان په هكله فكر وكړي چي نور د نړي په نقشه كي د يو څو ورځي ميلمه دي، ستاپوځ او آيي ايس آيي چي څرنګه په ښكاره دترهګري سره د جګړي اعلان كوي او په پټه د ترهګرو ملاتړ كوي او روزنه وركوي او بيا د اتومي وسلي خاوند هم دي نو ، نو دي خبري د نړيوالو په ذهن كي په جدي توګه داسوال مطرح كړي چي پاكستان ولي بايد پاتي شي، څه خبر كيداي مشرف د پاكستان اخرني واكمن وي او ته به دانډين ارمي د ريټايرمنټ په څانګه كي د خپل پنشن پسي سرګردانه ګرځي 					    ",دپاكستان دکورنيوچارو پخواني وزيرنصيرالله بابرته !
198,,"
",
199,,"
 
دپروان ولایت داطلاعاتو او کلتور ریاست چارواکي وايې چې دامنیتي ځواکونو په ملتیايې دباگرام دولسوالۍ په کفرکلا کې یې دبودا دوخت ١٣ مجسمې دقاچاقچیانو له منگولو  نیولي.
دامجسمې دا مهال دهمدغه ریاست په واک کې دي.
دجگړو په کلونو کې دافغانستان تاریخي اثار په خپل سر ویستل شوي او په گاونډیو اونور هیوادو کې پلورل شوي. ",په پروان کې دبودا دوخت مجسمې ونیول شوې.
200,,"
 
په هغه غږیز کیسټ کې چې پژواک خبری اژانس او بي بي سي ترلاسه کړې دحزب اسلامي گوند مشر او پخواني لومړي وزیر انجنیر گلبدین حکمتیار ویلي چې راتلونکی عیسوي کال  ٢٠٠٦ به دامریکایانو لپاره له افغانستان اوعراقه دوتو کال وي.
ښاغلي حکمتیار سږ کال دجولای په میاشت کې دازبکستان له خان اباده دامریکایانو دهوايي اډې نه دوتو په څیر راتلونکی کال له افغانستانه دوتو کال بولي.
حکمتیار یوازنی جهادي مشر دی چې دولسمشر کرزي دحکومت مخالف دی دده دمخالفت موخه له افغانستانه دامریکایانو اونورو بهرنیو ځواکونو وتل دي. ",حکمتیار راتلونکی کال دامریکایانو دوتو کال بللی.
201,حقمل,"
 دتيری شپی له نيمایي وروسته دافغان تلويزيون خپرونی ددغه تلويزيون په دستگاه کی د اور لگيدنی له امله په 
تپه ودريدی . مسولين وایي  داورلگيدنی لامل نه دی معلوم او د بياجورونی کار پيل شویدی . ",د افغان تلويزيون خپرونی ودريدی .
202,,"
ساحل  = کندهار نن غرمه پر پاوكم دوولس بجود کندهار د عيدګا شيشك ته نږدې د امريكايي پوځيانو پر موټر ځانمرګى بريد تر سره شو پېښه هغه مهال رامنځته شوه كله چې د امريكايي پوځيانو موټران د ښار د لوېديځ څخه د ختيځ پر لور روان وه عيني شاهدانو ويلي چې نوموړي كس همدلته سړك ته نژدې ناست وو چې د امريكايي موټرانو دليدلوسره سم يې ځان سړك ته راورساوه ، او غوښتل يې چې د امريكايي پوځيانو د موټرانو سره ونښلي خو مخكي له دې چې موټرانو ته ځان ورسوي د يوې لاسي ګاډۍ سره نښلي او چاودنه رامنځته كېږي د كندهار امنيت امير په وينا په پېښه كې درې ملكي كسان چې د جادې پر پارك يې كار كاوه ټپيان شويدي چي په هغو کي د يوه روغتيايي حالت ډير خراب دی  په پېښه کي امريكايي پوځيانو ته ځاني زيان نه دى رسېدلى  د ملي اردو د يوه كنډك مشر عبدالحي خبريالانو ته وويل چې حمله كوونكى پنجابى دى

 ",په کندهار کي پر امريکايانو ځانمرګی بريد شوی دی 
203,سعید  زابلی,"
                                                                 غزل                                 

                                        
                                       چاويل چی دار ګـــران دی                    (   سعيدزابلی )
                                         ښکلی انتظارګـــــران دی 
                                        ځه وکړم ستـــــــاشونډوته 
                                        زړه ساتل قرارګــــــران دی 
                                        نور څه به اسانــــــــــه شــــی 
                                        زړه ســـاتل ديارګــــران دی 
                                        څه پوښتی بارخوشـــونډي
                                        مورګرانه که پلارګــران دی
                                         زه ( سعـــيد)پـــــــــــرتـــاميــن 
                                        ستا تــــرمخ اقــرار ګران دی 
  ",غزل
204,,"
ع : نورزي هلمند
دهلمندپه ګرمسيرولسوالۍ كښې شپږپوليس ووژل شوه اويوتن زخمي شو .
تيره شپه دشپې دولس بجي دهلمنددګرمسيرولسوالي كي هغه مهال شپږپوليس ووژل شوه اويوزخمي شو كله چي نامعلومووسولوالوپرنوموړي ولسوالۍ بريدوكړي دهلمندامنيه قومندان مل پاسوال عبدالرحمن صابردبينواخبريال ته وويل : چي بريددشپې پر۱۲ بجي رامنځته شوچي شپږتنه پوليس ئې ووژل اودري تنه تردامهاله ورك دى اويوتن زخمي دى دصابرمرستيال حاجي محمدايوب نن دمازيګر۶ بجي دبينواخبريال ته وويل : چي امنيه قومندان صابرخپله دسلوتنوپوليسوسره ونوموړي ولسوالي ته تللي اوعمليات ئې پيل كړي چي نتيجه به ئې وروسته څرګنده شي .
دګرمسيرولسوالي دمركزلښكرګاه په ۱۸۰ كيلومتري كښې پرته ده چي زيات وخت ورڅخه دمرګ ژوبلي خبرونه ترلاسه كيږي .
  ",د هلمند په ګرمسېر کي مرګ ژوبله رامنځته شوه 
205,,"
",
206,,"
 
دنشه یي توکو پر وړاندې دمبارزې وزارت او دملگرو ملتونو دنشه یي توکو او جرمونو ادارې یا unodc پخپلې ورورستۍ سروې کې ښوولې چې سږ کال دکوکنارو په کښت کې دتیر کال پر پرتله په سلو کې ٢١ کموالی راغلی.
دنشه یي توکو پر وړاندې دمبارزې وزیر حبیب الله قادري ویلي چې له خپلو کارونو خوښ دی او بریالیتوب یې گڼلی.
خو لا وایي چې تر دې مهاله دافغانستان په سلو کې ٨،٧ وگړي دکوکنارو په کرکیلې اخته دي. او دتیر کال پر پرتله سږ کال ٢٠٠٥  کې د تاریاکو ٤،١٠٠ میټریک ټنه تولید څخه ٢،٤  میټریک ټنه تولید ته را ټیټ شوی.
دملگرو ملتونو دنشه یي توکو پر وړاندې دمبارزې ادارې مشرې ډوریس بوډنبرگ هم دغه لاس ته راوړنې مهمې گڼلي.
افغانستان دکوکنارو په کرکیله کې دنړۍ لومړی هیواد گڼل کيږي چې دمنځه وړلو لپاره یې نړیواله ټولنه هوډمنه ده. ",دتیرکال پر پرتله سږ کال دکوکنارو کښت کم وه.
207,,"
					    					    د ""ځولۍ "" دوهمه ګڼه و غوړيده ! بصير بهير وردګ  د پښتو ادب په اسمان کي د ځولۍ ادبي ،علمي ،تاريخي او کلتوري دوه مياشتنۍ مجلې دوهمه ګڼه له چاپه ووته .دا مجله چي د کابل پوهنتون د ژبو او ادبياتو د پوهنځۍ د پښتو څانګي لخوا خپريږي, په دې ګڼه کې بيا هم د ادب مينه والو ته په زړه پوري ادبي او تحليلي مضامين او شعرونه خپاره کړي دي په دي ګڼه کي لاندي مضامين درانه لوستونکي لوستلا ي شي : د لوي استاد ادبي څيره  هيومنيزم  د کره کتني ارونه  د نومونو لغوي څيړنه  په افغانستان کي عصري زده کړي  او همدارنګه د نورو ګڼ شمير ليکوالو ليکني اود غزلبڼ تر سر ليک لاندي د ګڼ شمير شاعرانو شعرونه چاپ شوي دي. د يادوني وړ ده چي ددي مجلي د امتياز څښتن او مسول مدير د همدي څانګي يو تن محصل عبدالله کامه وال او مرستيال يي بيا هم د دي څانګي يو بل تن محصل اجمل ښکلي دي . دا دوه مياشتنۍ مجله خپله پته داسي ليکي: په افغانستان کي : د کابل پوهنتون د ژبو او ادبياتو پوهنځۍ د پښتو څانګه  ګرځنده تيليفون : (0093)70602601 بريښناليک : zoleye_kabul@yahoo.com ","د ""ځولۍ "" دوهمه ګڼه و غوړيده !"
208,,"
 
پدې وروستیو کې دپلان پخواني وزیر او دولسي جرگې غړي رمضان بشردوست دکلیو دپراختیا وزیر حنیف اتمر په گڼ شمیر موضوعاتو کې گرم بللی وه او دنوموړي په اړه یې لویې څارنوالۍ ته یو لړ اسناد سپارلي وه.
خو په تیرو پنځلسو ورځو کې دلویې څارنوالۍ له اړخه دیوې پلاوې په مشرې دکلیو دپراختیا وزارت وڅېړل شو. او تیره ورځ ددغه پلاوي مشر سید جلال جلال خبریالانو ته وویل چې دبشردوست له لورې چې کوم اسناد لوې څارنوالۍ ته سپارل شوي وه تر څېړلو وروسته ټول درواغ وبلل شو.
جلال وویل چې بشردوست دکلیو دپراختیا پر وزیر داتورونه لگول چې گوندې نوموړي دوزارت په ادارو کې خپلوان په څوکیو گمارلي او دنوموړي دتحصیلي اسناد جعلي دي چې تر څېړنې وروسته بې اساسه وگڼل شو.
خو بشردوست لا هم پدې ندی قانع او دیوې محکمې غوښتنه کوي.
  ",حنیف اتمر لویې څارنوالۍ له تورونو پاک کړ.
209,,"
 
دولسمشر کرزي مطبوعاتي دفتر ویلي چې دهلمند ولایت نوی والي انجنیر محمد داود او مرستیال امیر محمد خان ټاکل شوي.
دهلمند پخوانی والي شیر محمد اخندزاده دولسمشر کرزي لخوا مشرانو جرگې ته انتصاب شوی. ",هلمند ولایت ته نوی والي وټاکل شو.
210,,"
 
دلبنان دپارلمان غړی او ددغه هیواد وتلی خبریال جبران تویني نن په یوه موټر کې چې چاودیدونکي مواد پکې ځای پر ځای شوي وه دچاودنې په ترڅ کې له درېو نورو ملگرو سره وژل شوی.
دلبنان یو مشر ولید جنبلاط الجزیرې تلویزیون ته ویلي چې داکار سوریې کړی.
جبران دلبنان په پارلمان کې دسوريې دهیواد له مخالفینو څخه وه. ",دلبنان دپارلمان غړی جبران ووژل شو.
211,,"
",
212,,"
 
نن خبریالانو ته دنړیوال مرستندویه ځواک یا ایساف ویاند انډریو ایلمس وویل چې دتیرې میاشتې په ٢٥ په مزارشریف کې دچاودنې په ترڅ هغه سویډنی سرتیری چې ټپي شوی وه دتیرې جمعې په ورځ مړ شوی.
خو ویاند پدې ټکي ټینگار کوي چې د سویډن هیواد دافغانستان امنیت ته ژمن دی او دامهال ددغه هیواد سرتیري دایساف تر قوماندې لاندې دامنیت په چارو بوخت دي. ",ټپي شوی سویډنی سرتیری ومړ.
213,حمید وردگ,"
					    					    د افغانستان د کابيني اونيزې غونډې نن د دوشنبې په ورځ د هېواد ملي سرود تر اورېدو وروسته تصويب کړ .د ملي سرود شعر چې د نقادانو تر سختو نيوکو لاندې وو له يوې اوږدې مودې وروسته چې د کمپوز په قالب کې د سرود په بڼه چمتو شوى د کابينې د ټولو غړو له خوا منل شوى دى ،د يادولو وړ ده چې د ملي سرود شعر د هېواد دپياوړي شاعر او ليکوال عبدالباري جهاني شعر دى . ",ملي سرود تصويب شو.
214,بسم الله افغانمل,"
نحمده و نصلى على رسول الکريم، اما بعدپه اعوذ بالله من الشيطن الرجيم، بسم الله الرحمن الرحيم

تر هرڅه دمخه د لوى او تاريخي مجاهد او مېړني کندهار د ټاکل سوې ولايتي شورا په استازيتوب اصالتاً د ځان او وکالتاً د ولايتي شورا د ټولو محترمو غړو، دوستانو او ملګرو، خويندو او وروڼو له خوا خپل د زړه له کومي تاوده سلامونه او نېکي هيلي، احترامات او پېرزويني، د هېواد منتخب جمهوررئيس جلالتمآب حامد کرزي، د کابينې محترمو غړو، ورسره ملګرو د زابل، هلمند او روزګان ولاياتو قدرمنو والي صاحبانو، معززو علماى کرامو، پوهانو او استادانو، د همجوارو ولايتونو څخه د منتخبو ولايتي شوراګانو محترمو غړو، د کندهار قدرمن والي صاحب، ټولو دولتي اراکينو، او منسوبينو، قومي سپين ږيرو او مشرانو، ګرانو هېوادوالو خويندو او وروڼو او د دې پرتميني غونډې قدرمنو برخوالو، درانه حضور ته وړاندي کوم.خوشحاله يم چې کندهار او کندهاريان يو وار بيا د خپل منتخب جمهور رئيس جلالتمآب حامد کرزي، د کابينې د محترمو غړو او د ورسره ملګرو د راتګ وياړ لري. له همدې کبله ښاغلي جمهوررئيس د کابينې درنو غړو، ورسره ملګرو او ټولو مېلمنو ته د زړه له کومي هرکلى او ښه راغلاست وايم، تاريخي کندهار ته ستاسو راتګ خيرمقدم ګڼم، په نېکو هيلو او پېرزوينو مو لمانځم. جلالتمآب جمهور رئيس، څرنګه چې زموږ ګران هېواد افغانستان د تاريخ ډېري سختي شېبې او څپې تېري کړي دي چي دا ټولي ستونزي افغانانو په خورا مېړانه او سړه سينه زغملي دي او په دې توګه افغان غيرتي ملت خپل هويت او حيثيت ساتلى دى چي انشاالله په راتلوكي كي به هم افغانان ستاسو تر مدبرانه قيادت لاندي خپل وحدت ، ملي حاكميت او ارضي تماميت وساتي. جناب رئيس صاحب جمهور، ګران هېواد افغانستان د بن د توافقاتو پر اساس ستاسو د مدبرانه او عالمانه قيادت په رڼا کې ډېري سختي او ستونزمني لحظې په ډېرې اسانۍ او سلامتيا تېرې کړې، چې له همدې کبله د بن د توافقاتو وروستۍ لړۍ هم، په خير او عافيت سره تېره سوه، يعنى ستاسو تر مشرتابه لاندي، په ټول هيواد کي د ولسي جرګې او ولايتي شوراګانو د ټولټاکنو په سرته رسېدو سره پايته ورسېده او دا دى د همدې ټاکنو په نتيجه کې نن د کندهار منتخبه ولايتي شورا جوړه سوې ده چي د خپلو خلکو او دولت سره د همکارۍ په موخه به خپلي ورسپارل سوي چاري پرمخ بيايي. هيله ده چې نوموړې شورا د هېواد او خلکو د خدمت مصدر سي. قدرمن جمهور رئيس صاحب، د دې لپاره چې ستاسو قيمتي وخت مي ضايع کړى نه وي، غواړم چې د کندهار د ولايتي شورا په نمايندګۍ د کندهار ولايت د بيارغوني د چارو په اړه خپل وړانديزونه او نظريات ستاسو حضور ته عرض کړم. جلالتمآب جمهور رئيس، د کندهار ولايت چې د تېرو دوو نيمو لسيزو د خونړيو جنګونوله کبله زيات وران سوى، تالا سوى او کنډواله سوى و او هرڅه يې له لاسه ورکړي وو، په هېواد کې د موقتي ادارې په رامنځته کېدو سره يې د دولتي چارواکو په خاصه توجه د بيارغوني په ډګر کې ګړندي ګامونه واخيستل، چې په نتيجه کې د تېرو څلورو کلونو په اوږدو کې يولړ زيات مثبت او مثمر تغيرات راغلل. د ښار او ولسواليو د زياتو برخو سړکونه، پلونه او پلچکونه، روغتونونه او مکتبونه جوړ سول. د برق مزي تر ډېره ځايه وغزېدل، د ټليفون اسانتيا مهيا سوه، ترانسپورټ فعاله سو، اداري واحدونه جوړ سول، قانون نافذ سو، خلکو ته د نسبي کار او روزګار زمينه برابره سوه. خو د دې ټولو تر څنګ بيا هم يو لړ مشکلات او مسايل موجود دي. چې هيله ده ستاسو د مهربانۍ له مخي ورته توجه وسي:١. د کندهار ښار په سطحه د يوه مجهز روغتون جوړول اشد ضرورت دى، مېرويس روغتون چي د كندهار يوازينى مركزي روغتون دى له بده مرغه له هر اړخه مشكلات او نواقصات لري كه څه هم دا روغتون د جنوب غرب حوزې لپاره غنيمت دى، خو د دارو- درملو، متخصصو ډاکټرانو، کافي درملني او وسايلو د نشتوالي له امله ډېري ستونزي لري.. دغه راز بايد په کندهار کې يو د نسايي او ولادي يو مجهز روغتون جوړ سي. د کندهار ولايت د ټولو اړوندو ولسواليو په مرکزونو کې يو- يو مجهز روغتون او څو پولي کلنيکونه جوړ سي. ترڅو د ولسواليو خلک دېته اړ نه سي چې د يوې عادي مريضۍ د علاج لپاره ښار ته را سي د کندهار ولايت په اکثره ولسواليو کې لکه: معروف او ارغسان کې اصلاً روغتون او کلنيک وجود نه لري. ٢. د وروستيو وچکاليو له کبله د کندهار ولايت خلکو په خاصه توګه کروندګرو زياتي ستونزي وليدلې، نو د دې لپاره چې د دغه ډول ستونزو مخه نيول سوې وي، په کار ده چې په هره ولسوالۍ کې يو د اوبو بند جوړ سي. ٣. هرې ولسوالۍ ته بايد پاخه او اساسي سړکونه، پلونه او پلچكونه جوړ سي. ترڅو د خلکو تګ راتګ اسانه سي. په ولسواليو کې زموږ ډېر ماشومان له ښووني او روزني څخه بې برخې پاته دي، په همدې اساس په هره ولسوالۍ کې بايد ښوونځى ، ديني مدرسې جوړې سي او كلينيكونه جوړ سي، له بده مرغه زموږ په يوشمېر ولسواليو کې ان د مکتب يو تعمير هم وجود نه لري. چې ښه مثال يې د معروف او ارغسان ولسوالۍ دي. هيله ده دغي ستونزي ته خاصه توجه وسي. همدغه راز بايد په كندهار ښار كي هم پر ښوونځيو برسېره ديني مدرسې هم جوړي سي تر څو زموږ ديني طلبا نورو هيوادونو ته د ديني زدكړي لپاره اړ نه سي.۴. د كندهار ولايت د ډنډ ولسوالي چي لويه او پراخه ساحه لري د ډېرو كلونو را په دې خوا په كورنيو چارو وزارت كي رسميت نه لري له همدې كبله د نوموړي ولسوالۍ خلګ د يو لړ ستونزو سره لاس او ګرېوان دي، كه د مهربانۍ له مخي دغه ولسوالۍ ته چي تاسو جلالتماب هم د همدې ولسوالۍ اوسېدونكي ياست په كورنيو چارو وزارت كي ثبت او راجستر سي، ډېره به ښه سي تر څو په دې توګه د ډنډ ولسوالي چي د جهاد د دورې يو لوى مورچل و او له همدې كبله يې زيات زيانونه او ورانۍ ليدلي دي د خلګو ستونزي اواري سي.۵. د کندهار ولايت د دهلې بند چې د کندهار ولايت د اوبو يوه ستره زېرمه هلته موجوده ده، د ډېرو کلونو راهيسي له خاورو ډکه سوې ده چي د اوبو د زېرمي كچه يې ډېره ټيټه سوې ده، هيله ده د دې بند، چې د کندهار ولايت لپاره حياتي حيثيت لري، د پاکېدو په برخه کې ځانګړې پاملرنه وسي او يا هم د امكان په صورت كي يو بل بند جوړ سي.۶. د کندهار ولايت، چې يو زراعتي ولايت دى، نو د دې لپاره چې زموږ كښت او كرونده انکشاف او ارتقا وکړي، ښه به وي چې د کندهار ولايت زراعتي مځکي له ورانۍ او پر هغو باندي د ودانيو له جوړولو څخه ډډه وسي. دزراعت د ودي، ساتني او پالني لپاره بايد خاصه توجه وسي. د کندهار د مېوو لپاره چې د نړۍ په سطحه شهرت لري، بايد نړيوال بازار وموندل سي. ترڅو په دې ډول زموږ زراعت وده وکړي او اقتصاد مو قوي سي. ۷. د کندهار ښار په مرکزي برخه کې د جامعه عمر يا کندهار جامع په نامه چې کومه جامع موقعيت لري او د ودانۍ کار يې د طالبانو د دورې راپه دېخوا نيم په ټپه درېدلى دى بايد بيرته پيل او بشپړ سي او د دې په څنګ کې د کندهار ښار يوشمېر نوري تاريخي جامع ګاني چې تاريخي ارزښت او قدامت لري، هم بايد ترميم سي. ۸. د کندهار ښار مرکزي هديره، چې په وروستيو کلونو کې د توپکسالارانو او د زور د خاوندانو له خوا پرې قبضې سوي دي، کورونه، تعميرونه آن مارکېټونه پر جوړ سوي دي، بايد وساتل سي او د دغې سترې هديرې له ساحې څخه بايد په کلکه ساتنه او څارنه وسي.۹. د کندهار ښار د لومړۍ ، دوهمې ، درېيمي او څلورمې ناحيې او د ښار د نورو برخو فرعي او خامه سړکان بايد په ممکن فرصت کې ژر تر ژره پاخه او اساسي جوړ سي. ترڅو د ښاريانو ستونزي حل سي. ۱۰. د احمدشاهي ښار، چې د کندهار ښار په مرکز، څلورو ناحيو کې متمرکز دى، د نارنج ماڼۍ او نورو تاريخي ودانيو ، اثارو او ابداتو بايد په کلکه ساتنه او پالنه وسي. ځکه دا زموږ د تاريخي او فرهنګي هويت نښې دي. ۱۱. د دې لپاره چې د اداري افساد اختلاس او خيانت مخه ونيول سي، نو ښه به وي چې دولتي مامورينو ته کافي معاشات ورکړل سي. په خاصه توګه زموږ د معارف استادان چې نور عايد او درامد نه لري. د نوموړو ستونزو ته بايد ځانګړې پاملرنه وسي. ١۲. د هيواد د نورو برخو په پرتله په كندهار كي د بيا رغوني زيات کارونه سوي دي په دې برخه كي د كندهار د پخواني والي ښاغلي ګل آغا شېرزي د دورې د باز سازۍ لړۍ د يادوني او منني وړ ده، هيله ده چې په كندهار كي د بيارغونې لړۍ د پخوا په څېر دوام ومومي. خو د بيا رغوني هر پلان او پروګرام بايد د كندهار د ولايتي شورا په مشوره عملي سي او په دې برخه كي بايد لومړنۍ اړتياوي په پام كي ونيول سي.۱۳. د دې لپاره چې د بېكارۍ مخه ونيول سي او نور زموږ خلګ په ګاونډيو هيوادونو كي مزدورۍ ته اړ نه سي د خپلو ملي تجارانو، سرمايه دارانو او دولتي چارواكو څخه هيله من يم چې په خپل هېواد کې سرمايه ګذاري وکړي او کندهار ښار ته د اړتيا وړ مختلفي فابريکې او کارخانې راوړي. ترڅو زموږ خلګ د کار او کسب خاوندان سي. ١۴. د کندهار ولايت په ولايت كي د برېښنا زيات مشكلات موجود دي هيله ده چي په دې اړه جدي توجه وسي او د كجكي د برېښنا توربينونه او د توليد نوې او فعاله سي،۱۵. د كندهار د ادبي او فرهنګي ټولنو د ودې او پرمختګ لپاره بايد دولت مرسته او همکاري وکړي، که ممکنه وي، د کندهار د فرهنګي او ادبي ټولنو لپاره په کندهار ښار کې يوه ادبي دېره جوړه سي. او دا دېره يا خونه بايد د فرهنګيانو او فرهنګپالو په واک کې ورکړل سي ترڅو خپلې فرهنګي چارې په کې ترسره کړي. په پاى کې د ګران هېواد منتخب جمهور رئيس ښاغلي حامد کرزي، د کابينې درنو غړو، معززو مېلمنو او ټولو دوستانو ته يو وار بيا ښه راغلى او خير مقدم وايم. ستاسو د بري په هيله. 
مننه",د ولس حامدكرزي درانه حضور ته د كندهار د ولايتي شورا  دمنشي وړانديزونه
215,ژباړه : نجيب احمدزی - بلجيم,"
ليکوال : پوهنوال  رسول باوري - هالنډ                                          ژباړونکي :نجيب احمدزی - بلجيم

",د ظاهر طنين کتاب  ( افغانستان په شلمه پيړۍ کي) 
216,,"
 
تیره شپه د دوو بجو په شاوخوا کې یوې سختې زلزلې افغانستان پاکستان او دهند هیوادونه ولړزول چې ویل کیږي مرکز یې دهندوکش غرونه ول.
دولسمشر کرزي ویاند کریم رحیمي دموضوع په اړوند وویل چې تر دې مهاله په افغانستان کې ځاني اومالي زیانونه یې نه درلودل.
او لاتراوسه په درې واړو هیوادنو کې دزیانونو په اړه څه ندي ویل شوي. ",سختې زلزلې افغانستان، پاکستان اوهند ولړزول.
217,,"
دولسمشر کرزي ویاند کریم رحیمي نن خبریالانو ته وویل چې دولت دانتقالي عدالت دخوندي کولو لپاره هوډ کړی او دوروستیو جگړو جنگي مجرمین به عدالت ته وړاندې کوي. نوموړي داخبرې دهغه څه ملاتړ وگاڼه چې تیر کال دافغانستان دبشري حقونو خپلواکه کمیسیون یو بشپړ راپور چې دعدالت عږ په نوم یادیده دهاگ کې نړیوالې ټولنې ته وړاندې کړی وه او نړیوالې ټولنې ملاتړ يې ترلاسه کړی وه. 
رحیمي وویل چې دا کار به یوه کاري گروپ ته چې له پنځو کارپوهو به جوړ شي وسپارل شي .  ",جنگي جنایتکاران به پېژندل کیږي.
218,,"
 
 دولسمشر کرزي ویاند کریم رحیمي نن خبریالانو ته وویل چې تیره ورځ دوزیرانو په اونیزه ناسته کې دهغو وړونکو نوماندو چې دټاکنو دپایلو تر اعلان وروسته وژل شوي په سیمو کې بیا ټاکنې کیدونکې دي تر څو په ولسي جرگه کې دهغه ولایت څوکۍ تشه پاتې نشي.
نوموړي دا ونه ویل چې داټاکنې به کله کیږي خو دا يې په ډاگه کړه چې واک دټاکنو دکمیسیون په لاس کې دی.
تر دې مهاله دوه تنه دولسي جرگې غړي له لغمانه عصمت محبت او له مزارشریفه اشرف رمضان وژل شوي.   ",دوژل شویو کاندیدانو په سیمه کې ټاکنې کېږي.
219,,"
 
دسړک پرسر پلورونکو یا دلاسي گاډيو چلونکو نن په کابل کې په لاریون لاس پورې کړ او دڅو ساعتونو لپاره یې پښتونستان واټ تړلی وه.
دوی له دولته غوښتل چې یو ځای ورته ځانگړی کړي تر څو دپلورلو چاره پرمخ بوځي.
لاریون کوونکو دکابل سیرینا هوټل چې دکابل ښار په زړه کې پروت دی تر ډبرو لاندې راوسته ځکه چې دسړک پلورونکو پلورل یې درولي.
  ",دسړک پر سر پلورونکو په کابل کې لاریون وکړ.
220,,"
 
نن په کابل کې دافغانستان دبشري حقونو دخپلواکه کمیسیون په بلنه دانتقالي عدالت غوښتنې او دافغانستان په وروستیو ناخوالو او جگړو کې دښکیلو ډلو ټپلو، او هغه چا ته چې بشري حقونه یې تر پښو لاندې کړي دسزا ورکولو په موخه درې ورځنی کنفرانس جوړ شو.
په دغې غونډې کې دکابینې ځینو وزیرانو، افغانستان ته دملگرو ملتونو دسر منشي استازي جان ارنو، دبشر دحقونو دخپلواکه کمیسیون مشرې سیما ثمر، دیني علماو اونورو گڼ شمیر پوهانو گډون درلود.
دولسمشر کرزي پیغام چې همدې غونډې ته یې لیکلی وه دسلاکار اسپینتا له لوري ولوستل شو چې پکې راغلي وه وینه پر وینې نه پاکيږي.
دغه راز غونډې ته دبشر دحقونو دخپلواکه کمیسیون مشرې سیما ثمر هم وینا وکړه او دجنگي جنایتکارانو بخښنه یې یوازې دهغه چا حق وگاڼه چې بشري حقونه یې پایمال شوي وي.
دغه غونډه به درې ورځې نور هم دوام ولري او دغونډې په وروستۍ ورځ به دغونډې پایله اعلان شي.
دافغانستان په وروستیو ناخوالو کې دجگړو ټولې خواوې ونډه لري کمونستان، دمجاهدینو دکورنیو جگړو جگړه ماران او ان طالبه واکمني. ",دانتقالي عدالت غوښتنې لپاره درې ورځنۍ غونډه وشوه
221,نېکمل بارک,"
نېکمل بارکستاسی وړاندېزونه او څرگندوني چي د هېواد ولسمشر ښاغلي کرزي او نورو چارواکو ته وړاندي شوي وي په غور مي ولوست ستاسو احساس او لومړنی اقدام د قدر وړ دئ خو زه باېد زېاته کړم چي تاسو تر ډېره حده د ېوې ښاري شورا په څېر د مسائېلو سره برخورد کړی دئ . زه نه ېوازي ددې مخالف نه ېم چي زموږ د هېواد لومړنی پلازمېنه د کند هار ښکلی او تارېخي ښار باېد ژر تر ژره ورغول شي بلکي دا دهېواد په کچه  ددولت اساسي دنده بولم چي ستاسو وړاندېزونه باېد په پوره غور وڅېړي او عملي گامونه پورته کړي .زما نېوکه داده چي تا سود کندهار د ولاېت نماېنده گي کوی چي ښار ېې ېوه برخه ده . زه باورلرم تاسو به زما سره موافق ېاست تر څو دولسوالېو او لېري پرتو سېمو حالت په دقت سره ونه څېړل شي لېارو او سرکونو ته پاملرنه ونه شي د خلگو ژوند وده ونکړي هر ډول بېا رغونه په ښار کي د گواښ سره لکه همدا اوس چي وېنو مخامخ کېدای شي .زه د ساري په توگه تاسو ته دوې او ېا درې بېلگي وړاندي کوم :تاسو د سپېن بولدک ، معروف،  ارغسان ،خاکرېز، شاولېکوټ،شگه او داسي نورو ولسوالېو کي وگوری چي د طالبانو په هداېت ټول ښوونځی تړل شوي دي او دا لړۍ جرېان لري .څو ورځي مخکي د ارغسان په ولسوالي کي د امنېي قوماندان چي خپله هم په زور هلته قوماندان وو د مخالفېنو په کمېن کي ووژل شو په همهغه ورځ ېې زوی د پلار پر ځای د امنيې قوماندان سو او دوې ورځي وروسته ېې ېو کس د خپل پلار د مرگ په تور وواژه چي دوې ورځي ېې د ولسوالی مخ ته ځړولې وو.زه نه غواړم ټولی ناخوالی تاسو ته چی اوونی مو لا د کار د شروع نه تېرېږي در په گوته کړم ېوازي مي غوښتل ېادونه وکړم چي ستاسو د کار په دستور کي باېد د ولاېت ستونزی وي نه ېوازي ددې  تارېخي ښار ستونزي .  ",د کندهار د ولاېتی شورا ښاغلی منشی ته ېادونه :
222,ياغيستان,"
 
دا خو ترخه ريښتيا دي ٬چې د افغانستان په پلازمينې کابل کې د پښتو يوه لېسه هم نسته . دا د ټولو پښتنو لپاره ډېره د خوا شينۍ لامل ٬ او د شرم وړخبره ده  . اوس چې پښتانه د دولت پام دې ته راګرزوي چې په کابل کښې نيمې لېسې په پښتو کړي ، دا به يو څه هڅو او وخت ته اړتيا ولري. 
 
له دې سره بله داچې د کابل په پوهنتون کې له يو څو لوستونکو او ښوونکو پرته ډېري په پارسي ليک او لوست کوي. دلته . ريښتيا دا دي چې په پوهنتون کې په ٪٧٠ لوستونکي او ښوونکي په پښتو ګړېږي . دوی ټول چې په ولايتونو کې په پښتو زده کړې تر سره کړې وې، خو کله چې کابل پوهنتون ته راسي نو ناببره په پارسي زده کړې او ښوونې پيل کړي.
 
داسي ولي ده؟ په دې چې په پښتو کې لوړې زده کړې نسته ؟ نه داسي نه ده٬ ځکه چې په جلال اباد پوهنتون کې لوستونکي هر څه په پښتو کي ليکي او لولي. نو بيا ولې ؟ ايا کوم قانوني خنډ سته؟ نه داسي هم نه ده . د افغانستان اساسي قانون خو هر چا ته اجازه ورکوي چې په پښتو او لا په پارسي باندي زدکړې وکړي . په دې هکله هيڅ داسي زور زياتي نسته چې پښتانه دې له پښتو څخه و لاس اخيستلو ته اړ ايستل سي . 
 
ايا داسي خو نه ده چې په دې کار سره زموږ پارسې ژبي وروڼه خوابدي کيږي ٬ او دا فغانستان يووالي ته تاوان رسيږي . زما په اند داسي هم نه ده . ځکه که په کابل پوهنتون کې پښتانه په پښتو ليک او لوست کوي ٬ نو مانا ېې دا نه ده چې پارسي ژبي دې هم دې اړ ايستل سي چې له پارسي څخه لاس په سر سي . هر څوک دا حق لري چې په خپله ژبه ليک لوست وکړي . 
 
نو بيا داسي ولي کيږي ؟ ګنا د چا ده؟ د دې ستونزې هواری به څرنګه وي ؟ دا په دې کېږي چې پښتانه د خپلې ژبې په اړوند په تاريخي توګه بې پروا دي . دا د پښتنو خپله ګنا ده . د دې ستونزه هواری داسي کيدای شي چې هر پښتون لوستونکی او زدکونکی په خپله ژبه ليکل او لوستل وکړي  . هله به د پوهنې په ډګر کښې نومونه پېدا کړي. د نورو ژبو له ويناوالو دې ګيله نه کوي . هر سړي دې دا کار له خپله ځانه پيل کړي . بل چا ته دې نه ګوري . زه په دې باور يم که پښتانه په کابل پوهنتون کې په پښتو ليک لوست وکړي ، نو افغانستان به هله د پښتو هيواد شي، ځکه چې دا پوهنتنون په هيواد کښې د پوهنې د مور حيثيت لري . 
 
په درناوي  ياغيستان

له لندن څخه  
 ",د کابل پوهنتون او پښتو
223,سنځرخېل,"
(سنځرخېل)  ٢٢  ليندۍ  ١٣٨٤ لمريز کال 
 
ته به وايي چي په هيواد کي  هغه ځيني ټولني چي غړي يې تر انټرنټه پوري لاس رسی لري او همدا ډول د بهرمېشتو ټولنو مشران او استازي ټول د يوې کورنۍ غړي دي ، يو دبل وروڼه دي ، او يو د بل سره په کلتوري چارو کي په رښتيا هم بې سارې خواخوږي لري .  کله چي دلته په افغانستان کي دننه او يا بهر کي کله کوم ليکوال مړ سي ، نو يو وېش و واخ به جوړ سي ، اسمان به مځکي ته او مځکه به اسمان ته بوزي  ، سرونه به له دېواله دېواله ووهي ، او بس هره خوا په هره انټرنټ پاڼه کي به همدا پرله پسې د خواخوږۍ او او غمشريکۍ پيغامونه وي چي لار به نه کېږي . دا کار لومړی څو دګوتو په شمېر ټولنود ښه نيت له مخه پيل کړ ، خو وروسته داسي عام سو چي د ډېرو کلتوري ټولنو فعاليت بس يوازي د غمشريکۍ او يا مبارکيو تر پيغامونو پوري رالنډ سو او په دې ډول يې ځانونه او د ټولنو نومونه په خپرونو کي د خلکو تر غوږونو پوري ورساوه .
تيار انټرنټ ، تياري ويبپاڼي او په پېخر پښتو خپروني ، نه يوازي دا چي داهر څه تيار او په خدمت کي دي ، بلکي مفت هم دي . دانټرنټ پاڼو چلوونکي هم بس دې کار ته خورا تيار دي چي کله به ورته تيار ليکل شوی پيغام راسي او. . . .  ته به وايي چي دا خلک هم نور هيڅ کار او روزګار نه لري ، د مړي به سا تر غاړي نه وي وتلې ، دوی به لسګونه پيغامونو ته وخت لا ځايونه په نښه کړي وي . 
خوا مه بده وی ، زه نه وايم چي دا بد کار دی ، که همدغه څو تنه ليکوال ، ژورناليستان او پر افغاني کلتور مينان دا کار ونه کړي نو به يې څوک کوي ؟ بيا خو به هغه نامراده ليکوال چي عمر به يې دې ولس ته په خدمت تېرشوی وي پسله مرګه هم څوک ونه پېژني !
خو ؛ ديوې کلتوري ټولني ، علمي مرکز ، مطبوعاتي مرکز ، او دې ته ورته ډېرو نورو سازمانونو مانا دا هم نه ده چي بس کښېنه ، دې ته وايه مبارک دي سه ، او هغه به تاته وايي مبارک دي سه . 
نو به هغه کيسه سي چي ( ته ماته وايه حاجي صاحب او زه به تاته وايم ملا صاحب ) .
د بېنوا انټرنټ سايټ د پام وړ سرليکونو په ستون کي د پښتو ژبي په اړه د يوه خورا مهم تاريخي او ملي کمپياين په اړه مالومات او پښتو ژبي څو خواخوږو ليکني کړي دي . که دا  د کوم مړي په اړه وای نو به دي اوس ليدلي وای چي په لسګونو نه بلکي په سلګونو پيغامونه به ورته ليکل سوي وای ، خو دا چي دا موضوع لږ دقت او پاملرني ته اړتيا لري او د يوه ملي احساس او مسوليت پر اساس کېږي چي  په څو علمي جملو کي د هغو ماشومانو ستونزي بيان شي کوم چي هم دافغانستان په پلازمېنه کابل کي ورسره لاس او ګرېوان دي او هم د هغوی د ټبر مشروع حق دی . نو ټولو فرهنګي ، کلتوري علمي او مطبوعاتي ټولنو غوږ کوڼ اچولی دی ځکه ښايي دوی به فکر کوي چي په دې کار کي يې نه دومره نوم کېدای سي او نه څوک شاباسی ورته وايي ، بلکي که کله کابل کي داطلاعاتو او کلتور وزير په خبر سي چي دې سړي هم د خپل ملي حق ږغ پورته کړی و ، نو کېدای سي کوم غوږ پېچ هم ورکړه سي . 
زه ستاسو د يوه ورور ، يوه افغان او يوه پښتون په توګه په هيواد کي دننه او په ځانګړې توګه بهر مېشتو ټولنمشرانو څخه په ډېر درنښت هيله کومه چي د خپلو ټولنو پر تګلارو ، کړنلارو، او موخو ژور فکر وکړي . هغه چي مړه دي په دعا يې بسنه وکړي ، د هغو چي اثار پاته دي د چاپ او خپراوي لاري چاري يې وسنجوي او خپل ولس ته يې وړاندي کړي او هغه چي ژوندي دي د هغوی د حقوقو د ترلاسه کولو په لاره کي خپله او دخپلو ټولنو شتمني او انرژي وکاروي  ، نه د خواخوږيو په کلېشه يي او تکرارو پيغامونو .
همدا ډول د يادوني وړ ده چي اوس نه افغانستان هغه افغانستان دی چي د څو تنو په توره وساتلای سي او نه هم ژبه هغه ژبه ده چي د څو شاعرانو په شعرونو او يا څو ټولنو د خواخوږيو په پيغامونو پرمختګ وکړي . 
  ",ايا ژبه او کلتورد خواخوږۍ په پيغامونو پرمختګ کوي؟
224,عادل اڅګزی,"
 
راځه   چي   سره   ځو   د   پوهاوي   سرمايه   وګټو
د   ژوند   زاړۀ   کتاب   ته  به   تازه   وقايه   و ګټو 
 کابلی  يخ زڼی  بادمي نن له خوب  سره په جنګ  سولو
وای   موخه   مي   ده  دا  چي  د سهار  مجسمه  وګټو
 سکروټو  د  توپير  چي   يې  تڼاکي  پر  زړۀ  وښندې
په  کار   ده  دې   وجود  ته  د  درمل  زمانه   و ګټو 
بر يا له  به   موږ   هله  د  وران  کور  په  رغونه   سو
چي   خاؤري   ته ، د  سولي  بختوره  ګاڼه   و ګټو 
د ړاندۀ خونکارپه سترګه کي تصويردخنجرپروت دۍ 
عا د له :  دې  غالب  ته  به  موږ  کله  ډېوه  و ګټو
  ",غزل 
225,,"
غان ادبي بهير دراتلونکې يو نۍ  يکشنبې په ورځ په پېښور (جهانګير اباد ، سلطان شهاب الدين غوري عالي لېسه ) کې يوه ځانګړې غونډه لري چې دبهير دنوي کميسون د ټاکنې لپاره ځانګړې  شوې ده ،غونډه به د ماسپښين په دوه بجو پيل کېږي
 د لرې او برې پښتونخوا له  ټولو ښاغلو اديبانو او ادبپالو څخه هيله کېږي چې له موږ سره په دې غونډه کې ګډون وکړي تر څو د  بهير   لپاره نوې کابينه او نوې کړنلاره وټاکل شي ٠
په درناوي 
بهيروال 
 
  ",افغان ادبي بهير ټاکني کوي
226,حاجي امين باوري,"
ښاغلي  رمضان  (بشردوست ؟)  ته ، په بلژيک  کي دميشتوافغانانوسرخلاصی ليک 
ګرانه پر بشر مين رمضان صيب :لمړی تر هرڅه تاسي ته ،ستاسی د ناکامو هڅو او هيلو تسليت وړاندي کوو ٠افغانان متل کوي : چي د ميړاني يو اصل د پړه منل دي ٠که چيري د افغانستان څارنوالانو او قاضيانو ستاسي د غرض او هدف نه ډکو افراطي نظرياتو ته ، ستاسي د اند برابر جواب نه وي درکړی ، نو موږ افغانان ستاسي د خبرو تر شا ( کاسې لاندي نيم کاسه) ستاسي مخ ته ږدو :لمړۍ : مهرباني وکړی وواياست ، په فرانسه کي د تعليم پر وخت مو څو ځلي د خپل ملت پر ضد د ناوړو کسانو سره په غونډو کي ، چي د افغانستان د ټوټه کيدو مشري يې کوله ، برخه اخستی ده ؟ دوهم : مهرباني وکړی راته څرګنده کړی چي لا دکوم مشاور هوډ تاسي پر خپل بی بنسټه دريځ درولي ياست ؟دريم : مهرباني وکړی نور نو د ملت سترګو ته له بوټو سره مه وردانګۍ ، ملت نن ها د پرون ملت نه دی ٠ د چا خدمت چي په کلي کښي يي ورته د اوبو ژور څا وکينده ، ورته يي د نړيوالو کومکونو دروازی خلاصي کړې او هر وګړي محسوس کړي ، او د چا جفا چي پر دې خوار او جنګ ځپلي ملت يې حتی د خارجيانو لورينه نه لوريده ؛؟٠ملت ته ستاسي د زړه او خولې خبره يوه نه ده ٠کوښښ وکړی يوه يې کړی ٠موږ د خپل ملت خواخوږي ستاسي نه په درنښت هيله کوو چي د وطن د يوه پوه ،هوښيار او با تدبيره شخصيت او ملت په وړاندي بخښنه وغواړۍ او پريږدۍ چي د وطن زامن په مينه د خپل ټاټوبي د خدمت مصدر شي ٠
ستاسي د پوهيدو په هيله الحاج امين باوري په بلجيم کي د افغانانو ټولني په استازيتوب ",د رمضان بشردوست په نوم سرخلاصی ليک 
227,سليم تايب - لندن,"
سليم تايب - لندن
دانترنيت په پاڼه کې مې يوسرليک ته پام واوښتى چي ليکلې وو ملي سرود تصويب شو،په تلوارمې په ويلوپيل وکړ اوتلوسه مي وه چي څه به پيښ شوې وي ځکه پوهيدم دملي سرود تصويب خودجنجالونوسره مخ وواوپه ويره مي دخبرلوستلوته دوام ورکړى اوتصورمي کاوه چي  شعربه ئې کوم دري ژبي شاعرليکلى وي اوبيا به ژباړل شوى وي، ځکه همداسې مې اوريدلې ووچي که تاسې ئې نشى ليکلى موږ به ئې وليکواوبيا ئې وژباړى. اودباري جهاني ليک مي هم دملي سرودپه هکله دبينواپه ويب پاڼه کي لوستلى وو.زړه مې ديوناوړه خبرپه لوررپيدى. کله چى دخبرپاى ته نژدې کيدم دباري جهاني نوم مي ترسترګوشو اوپه بيړه دخبرپاى ته ولاړم چي ليکلې وو دپياوړي شاعرعبدالباري جهاني شعر دملي سروددپاره تصويب شو.زماچې نوره داهيله ناهيلې شوې وه چى دباري جهاني شعردي دداسې متعصب پړاوونه په بري تيرشي په هوس شوم اوخوشحاله شوم اوفکرمي وکړ لکه چي يوه بله ملي معضله حل شوه؟ که څه هم نپوهيږم چى باري جهاني به په دې تصويب څومره قانع وي، اوڅومره به ئې شعرثابت پاته شوى وي.خو خداى دي وکړي چى دادملي سرود دتصويب وروستى پړاووي.  
 
باري جهاني نه يوازې د پښتوژبې دشاعرانودتاج يوه جوغه ده بلکې هغه په خپلوشعرونوکي دافغان نوې اوزاړه نسل ته داتفاق اودواحد اويوموټى افغانستان زيرى ورکوي.
 
 اوږدژونداودوياړه ډک برياليتوبونه ورته غواړم.

  ",(ملي سرود) د وتلي شاعرعبدالباري جهانى وياړ
228,,"
 
په کنړ کې دولتي او نا دولتي موسسو ددغه ولایت له چارواکو سره په دغه ولایت کې دبیارغونې دکارونو دپرمختگ لپاره غونډه جوړه کړه.
دکنړ والي اسدالله وفا دوی ته وویل چې چارواکي ورته پوره امنیتي تدابیر نیسي او له موسسو یې وغوښتل خپل خیریه کارونه پیل کړي. ",په کنړ کې دبیارغونې موسسو غونډه وکړه.
229,,"
 
نن له غرمې وروسته دمزارشریف په ښار کې دروضې مبارکې څنگ ته یوه ځان وژونکي خپل ځان والوزاوه. تر دې مهاله د کومې وژنې او دچا دټپي کیدو خبر ندی ورکړل شوی.
خو ویل کیږي چې دځان وژونکي دځان غوښې پر دیوالونو پورې نښتي او وژل شوی. ",په مزارشریف کې ځان وژونکی برید شوی.
230,,"
 
نن دخوست په ښار کې پر یوه نظامي امریکایي موټر چې له سیمې تیریده دیوه ریموډ کنټرول بم چاودنه شوې چې لامله یې څه زیان ندی رامنځته کړی.
ددغې پیښې پخلی دخوست دجنایي امریت دڅیړنو دڅانگې مرستیال گلداد بینوا ویبپاڼې ته وکړ.
خوست هغه  ولایت دی چې  کله ناکله پکې پر امریکایي سرتیرو بریدونه کیږي. ",په خوست کې پر امریکایانو ریموډ کنټرول بم چودلی.
231,,"
 
دمزارشریف امنیتي چارواکو نن خبریالانو ته ویلي چې پدغه ښار کې یې دیوه کمین په ترڅ کې چې غلو ته یې نیولی وه یو غل یې وژلی او دوه تنه نور غله یې نیولي.
امنیتي چارواکي وايي چې له دغو نیول شویو غلو نه به پوره گټه پورته کړي او دنورو غلو په نیولو کې به ور سره مرسته وکړي. 
پدې وروستیو کې په مزارشریف کې وسلوالې غلاوې ډېرې شوي چې عام وگړي ترې سر ټکوي. ",په مزارشریف کې یو مشهور غل ووژل شو.
232,,"
",
233,,"
جلالزی
د افغانستان په گاونډ پاکستان کښي د یوې وسلوالي نښتي پر مهال درې تنه وژل شوي دي  د پاکستان په سویل لویدیځ بلوچستان کښي د سیمیزو پولیسو له قول ویل شوي دا پیښه د بگټي په ډیره کښي رامنځ ته شوې او دا هغه ځای دی چه ځايي اوسیدونکي یې د طبیعي سرچینو په بدل کښي له دولت نه د ډیرو امتیازاتو غوښتونکي دي  پولیس وایې دا پیښه د سه شنبه په وروستیو کښي رامنځ ته شوی .او 6 نور کسان هم پکښي ژوبل شوي دي ",پاکستان کښي دنښتي پر مهال درې تنه وژل شوي دي 
234,,"
					    					    جلالزی = کابل  د بدخشان امنیه قومندان مل پاسوال شاه جهان نوري وایې نن د 11 بجو په شاواخواه کښي د پلازمینه فیض اباد مرکز کښي چیرته چه څو شیبې مخکي د ولایتي بیا رغوني د ټیم د موټرو کاروان له سیمي تیر شوی وو هغه مهال چاودنه رامنځ ته شوه چه په یوه خره (مرکب) باندي ځای پر ځای شوي یو ریموت کنټرول بم والوزول شو. د نوري په وینا پدی پیښه کښي د جي ټي زیډ موسسې یو اړوند موټر زیانمن شوی خو له خره پرته پکښي څوک ندي وژل شوي . د نوري په وینا دا کار د هغو مافیا او تروریستانو کار دی چه نه غواړی په افغانستان کښي امن اوامان رامنځ ته شي . نوموري د چاودني په تور د چا د نیوني خبر ورنکړ خو دا یې وویل چه پولیسو پلټني پیل کړي دي . ",په بدخشان کښي د چاودنو نوي ډول ولیدل شو
235,,"
					    					    جلالزی  = کابل   د افغانستان د مخدره توکو په وړاندي د مبارزې وزارت له خواه په یوه خبر پاڼه کښي چه د نوموړي وزارت د وزیر حبیب الله قادري نه  په نکل خپره شوې راغلي د ملگرو ملتو د مخدره توکو او جرمونو د ادارې ( یو ان او ډي سي) هغه راپور صحت نلري چه وړمه ورځ خپور شو او پکښي راغلي چه گواکي په راتلونکي میلادي کال کښي به په افغانستان کښي د مخدره توکو په کرکیله او تولید کښي زیاتوالی راشي . قادري ویلي افغان دولت د هر کال نه زیات د راتلونکي کال لپاره د مخدره توکو د مبارزې په وډاندی تياری نیولي او تر وسه وسه به ورسره مبارزه وکړي او هر هغه لاره به مخي ته بوزي چه په مرسته یې د مخدره توکو کرکیله په افغانستان کښي له مینځه ولاړه شي خو هغه لار به نه وي چه بزگرانو ته زیان واوړي . د یادونی وړ ده چه د ملگرو ملتو په راپور کښي راغلی وو په روان میلادي کال کښي په افغانستان کښي د مخدره توکو په کرکیله او تولید کښي 21 فیصده کموالی راغلی او له ټولو هغو پیسو چه له دې کاروبار نه لاس ته راغلي 20 فیصده یې د بزگرانو او پاتی 80 فیصده یې د مخدره توکو د کاروباریانو او جنگ سالارانو لاس ته ورغلي دي  . 					    ",افغان دولت د ملگرو ملتو  دمخدره توکوراپورناسم وبلل.
236,محمد يوسف خدمتګار,"
غزل  لېو نتوب پوری می ته هم ېا ره خا ند ی  چی می زړه در کړ و له خپل اختېاره وړاندی   د منز ل په کږ لېچو نو ستړئ نه شو م  سخته دا وه چی اغېار کړه لاره لا ند ی  د زمان د لېو نېا نو سره مل شو م  ځکه ګر ځمه له ورا ن ښا ر ه دبا ند ی   غر چی وسو زې لاوه له خولی نه باسې  ز ما خو ا ر ز ړ ګئ به بله چا ر ه کا ند ی   د ښکلا د ز ېا ر تو نو مجا و ر شه  د ژ و ند و ن د کېږ دۍ ټېګئ څاره مرا ندی   په ما نا د ژ وند پوه نه شوئ خد متګا ره که نه ولی شو ئ له خپله ېاره و ړ ا ند ی ",غزل
237,محمد يو سف خدمتګار,"
غز ل  څوک دځان صفت کوې او څوک د ګلو څو ک د دورو ېا مر جان ېا د بلبلو  څوک را خپل کا ندی پردې په خپل هنر څو ک پردې ګڼې پردې تښتې له خپلو  د چا هغه د چا دغه په نصېب وې  څوک ېی نه لرې څو ک ستړې په خوړلو  څوک حېا عز ت زړو کا لو کی غوا ړې  ځېنئ پاک وې له حېا په کا لو ښکلو   زه ېی نو م ا خېستئ نه شمه له و ېر ی  چا چی مفت خند ا ن جا نا ن و ژ ړ و لو   څه چئ و شو ل په تور تم کی تورو وکړل بې ر ڼا ېي حا لت نه د ئ د و ېلو ؟  خد متګار په هر حا لت دښکلو ېا ردئ که با ر ا ن د ا و ر و ر يږ ي يا د ګلو ",غز ل
238,,"
ع . نورزی
دهلمندپه نادعلي ولسوالي كښې تيره شپه هغه مهال يوتوپكوال اويوكليوال ووژل شول كله چي دګزمې وپوليسوته په يوكوركښې دخپل منځي شخړې خبرورسيددهلمندامنيه قومندان صابرلږشيبه وړاندي دبېنواخبريال ته په يوه ټليفوني تماس كښې وويل : چي پوليسوغوښتل چي دنوموړي كورنۍخپل منځي شخړه هواره كړي چي دنامعلومووسلوالولخوادګزمې پوليس تربريدلاندى راغلل چي دبريدپه ترڅ كښې يوپوليس اودنوموړي كلي يوتن عام وګړي پكى ووژل شول .
صابروويل : چي دوه تنه دملاقاسم اوعبدالرزاق په نوم ئې له وسلوسره نيولي چي اوس ترپلټنولاندى دى . ",دهلمندپه نادعلي كښې يووسلوال اويوكليوال ووژل شول .
239,,"
ع : نورزى 
دهلمندولايت د ناوې ولسوالي دسرې كلاه په سيمه كښې تيره شپه دسيمې يومشهورغل وژل شويدي دهلمنددامنيه قومندانۍ مرستيال حاجي محمدايوب نن دبېنواخبريال ته وويل : چي مشهورغل تورجان چي فكركيږي چي دوې شپي وړاندي به وژل شوي وي مړجسدئې تيره شپه دامنيتي چارواكولاس ته ورغلي دى نوموړى وويل : چي دتورجان په نوم داغل په ډېرغلااوشكوكي لاس لاره  چي فكركيږي چي خپل دملګروغلوسره په خپل منځي جګړه كي به وژل شوي وي ..
تورجان په داسي حال كښې وژل كيږي چي يونيمه مياشت مخكي دهلمند په ګرشك ولسوالي كښې هم دعبدالقيوم په نوم يوغل وژل شوي وو .
  ",دهلمندپه ناوې ولسوالي كښې يومشهورغل ووژل شو .
240, لعل الدين اريوبي کابل پوهنتون,"
 پۀ ما جوړې تورې شپې شي تۀ چی بل ته پۀ خندا شی  پۀ زړګي مې راخورې شي تۀ چی بل ته پۀ خندا شی  د زړه تل مې پۀ لړزه شي مينارې مې دزړۀ ريږدي  څومره سختې زلزلې شي تۀ چی بل ته پۀ خندا شی   اميدونه مې تا لا شي دارمان غوټۍ مې مړاوې  راته ډيرې انديښنې شي تۀ چی بل ته پۀ خندا شی   سرۀ ارونه رانه تاو شي سيتمونه رانه تاو شي  اشنا غم مې يو پۀ درې شي تۀ چی بل ته پۀ خندا شی   شبګيرې مې پۀ سر واخلي انديښنې مې پۀ سر واخلي  هغه شپې څومره اوږدې شي تۀ چی بل ته پۀ خندا شی   هسې نه چې مې کا فر کړې بيا پۀ خپل اختيار کې نۀ وم رانه هيرې کلمې شي تۀ چی بل ته پۀ خندا شی   ز مابله چاره نشته کلی کور به درته پريږدم  بار زما به جنازې شي تۀ چی بل ته پۀ خندا شی   ګرانه ډير راباندې ګران يې هيراولی خو دې نشم  پۀ ژاړه مې سترګې سرې شي تۀ چی بل ته پۀ خندا شی   لږ تپوس خو رانه وکړه چې په زړۀ مې څۀ تيريږي  خور م قسم ارې ارې شي تۀ چی بل ته پۀ خندا شی   ( لعل الدين ) پۀ زړۀ نازک هسې نه چې خون يې واخلې  رنګ يې ژيړ خولې خولې شي تۀ چی بل ته پۀ خندا شی   ",تۀ چی بل ته پۀ خندا شی 
241,محمد يوسف خدمتګار,"
 څنګه ښکلي ښکلي ګو ري ستا اسما ن کی ښکلي ستوري  ستا له لمر نه صد قه شم د ژوند ون په لورې ښوري  ستا له ښکلی سپوږمۍ جار شم تورتم ورک کړې له هر لوري   ز ړه می وران شو کا بل وسو ا و ر تر ا و سه پر ی را ا و ر ي  پېښو ر ا و کو ېټه ژ ا ړ ي ا با سين په ر و پۍ پلو ر ي  ما له سيا له سره سېال کړه ز ما پت عزت سمبا ل کړه  زما قوم ولس بيدا ر کړه ښا د زړ ګئ د خدمتګار کړه ", دوعا
242,,"
 
(بهرنۍ خندنۍ ټوکې )کتاب چی پوهنمل محمود نظري هغه د لسو زروبهرنیو ټوکو  نه غوره کړي ټوکې دې د دانش د خپرندویې ټولنې له خوا چاپ شوی دی که غواړی په کټ کټ وخاندی  نو د دی کتاب  لوستل  مه هیروی
 
  

 
  ",نوی کتاب ( بهرنۍ خندنۍ ټوکي)
243,حبيب الله غمخور,"
حبيب الله غمخور
 
په دې شپو او ورځو کښي دهيواد په مطبوعاتو کې دکابل دتاريخي ښار او افغان ولس دټاټوبي پلازمېنې پرهغوواټونو چي تر اوسه نوم نه لري او يايې نوم داوسنيو چارواکو پر مزاج برابر نه  دۍ نوي نومونه ايښودل کيږي .
 
دا کاردولسمشر دفرمان په اساس دافغانستان داطلاعاتو او کلتور وزارت  او کابل ښاروالۍ په مرسته تر سره کيږي .
 
که څه هم دکابل ښار دهيواد دپلازمېنې په توگه پر ټولو افغانانوډير زيات گران دۍ  ؛دهيواد ديوه ښار په وياړ دومره شعرونه نه دي ويل سوي لکه دکابل په اړوند . سوال پيدا کيږي چي ولي يوازي دکابل دښار واټونو او کوڅو ته نومونه ټاکل کيږي ؟ کندهار ،هرات ،  مزارشريف ،ننگرهار،کندز ،هلمند  ښاروته چې له پنځو سوکالو پخوا يي ښاري ژوند درلود او دهيواد دلويو ښاروپه جمله کښي راځي ،کوڅې او واټونه  يي هم معلوم دي  ،پر دغوواټو او ټاکلو ځايو داښاغلي په بله پنځه کلنه دوره کې کښي  نومونه  ايږدي  او که څنگه  ؟
 
دښار پر واټو دنومو ايښودل دومره لويي بودجې ته که په هغه کې هم دخور دو بوردمسله  نه وي ضرورت نه لري.
 په دي هر څوک پوهيږې هغه هيواد چې ددولتي کارمندانو معاش يي له بهره برابريږي زياتو قيمتي لوحوجوړولو ته اړتيا نشته .له نيکه مرغه تراوسه لادهيواد ټول لرگې نه دي غلاسوي چې دعادي لوحو دجوړولو لپاره تختې پيدانسي  ؛ عادي اوارزانه رنگ هم فکر کوم پيدا کيږي ، په دې هم باورلرم چې افغاني لوحه ليکونکي به په ډير ارزانه قيمت دالوحې وليکي  .
 
خبره  دلوحو پر قيمت نه ده او نه هم  دواټونوپر نومولو، ځکه کيداي شي دولتي اړونده اداره څنگه چې وغواړي په يوه او بل نامه هغه ونوموي  . اساسي مسله داده چې دنړۍ په ټولو هيوادو کښي بډاي دي او که غريب دڅوسوکالو راپدې خوا يو تاريخ معمول  او منل سوی  دودۍ چي واټونه ،ميدانونه ،کوڅي  ،او يوشمير نورفرهنگي او علمي مؤسسي ، سپورتي لوي لوبغاړي او هوايي ډگرونه   دهغه هيواد دتاريخي شخيصيتونو يعني هغو په نوم نومول کيږې کوم چې  په علمي او فرهنگي برخوکې يي داسي برياوي تر لاسه کړي وي چې بيله دولتي اشارواو په گوته کونو سره دخپل ولس په زړونو کې دقدر وړ ځاي لري او يايي داعزت او وياړنه دهيواد دسياسي او ملي گټو دساتلو په مورچل کې تر لاسه کړۍ وي ؛ په تاريخ کې شته داسي شاهان او ولسمشران چې دهغوي په نامه ځايونه ياد سوی دي ، دلومړۍ او دوهمې نړيوالي جگړي په پايله کې دوسله والو قواوو دافسرانو ،جنرالانو حتا ديوه عادي عسکر چې په پخپله ورسپارل سوي دنده کې يې وړتيا ښودلې او قهرماني يې کړې  ځايو په نامه نومول سويدي،ټول هغه  کسان چي دخپل ولس لپاره دمنلو وړ وي او غواړي ددوي نومونه ژوندي وساتي ،نو يې واټونه او نور پورته يادسوې ځايونه دهغوي په نامه نومولي  دی .
 
په واقيعت کې ددغو خلکو په نوم دځايو نومول دوې موخي لري :
 
لومړۍ : دپخوانيو وياړلو او تاريخي څيرو دنوم اوکارناموياد ژوندۍ ساتل . که کله ناکله بهرني سيلانيان ښارته راځي يا ددغسي ځايو نه ليدنه کوي  دسيلانيانو داړونده کارمندانو لخوا په ښارکې دگرځيدواو ياددغو ځايو دليدو  په وخت کې ددغو وياړنو په هکله معلومات ورکوي ،يعني يو بهرنۍ سيلاني يا ميلمه دخپل هيواد په تاريخ خبروي .
 
دوهم : دخپل هيواد نوي او ځوان نسل ته ورفهمول کيږي چې دوي داشان له عظمتونو او تاريخي برياو ډک تاريخ  لري او داډول تاريخي علمي ،فرهنگي اودژوند په نوروبرخو کي وتلو څيرو پخوا په دغه وطن کې ژوندکړۍ او له ځانه يې کارنامي پري ايښې دي ؛ دوي سر بيره پر دغه چي په هغه وياړي له ځانه هم بايد داسي کارنامي پريږدي چي تر دوي وروسته نسلونه بيا ددوي په نومونو افتخار وکړې .
 
له بده مرغه زموږ په هيواد کي له شروع څخه  بياتر اوسه هر څه سرچپه دي ،اول واټ ،ميدان ،کوڅه او يابل داسي ځاي چې بايد ديوچا په نوم ونومول سي  نسته او که سته نه نومول کيږي ،اوکه کله دا کار وسي  هغه وخت چې پاچايا ولسمشر په هر دود چي وي له واکه وغورځي او نوي يي پر ځاي واک تر لاسه کړۍ هر څه  لکه بيرغ ،ملي سرود ،نښان  نوۍ  کړی او دواټونو،کوڅو، ميدانولپاره يې هم  دخپلي خوښي نوم غوره کړيدۍ . دازموږ ددولتي مشرانو هغه تير وتنه ده چي تر اوسه زموږ دهيواد په پلازمېنه او لويوښاروکي يو ځاي ثابت نوم نه لري ،څو ځله يې نوموتغير خوړلۍ . که اوسنۍ اداره په رښتياسره غواړي  او له تيرو نه دعبرت تجربه اخلي نو رښتياخوداده چې زموږ هيواد هم اوږد تاريخ لري  ،افغان ولس پدغه اوږده تاريخ کښي  دنورو ولسونو په دود ډير داسي وياړلی شخصيتونه لرلي چې تر څو بشر دمځکې پر مخ ژوند کوي افغان ولس به دهغوي په نوم او کارنامواو علمي برياو وياړې  دابه پر ځاي وي چې  ديوه ملي هوډ پر اساس  دکابل په گډون دټولو لويو ښارو او په کوچنيو ښارو کې پر هغو ځايونه چې ضرورت يي ليدل کيږي زموږ دهيواد دتاريخي او علمي شخصيتو په نوم ونومول سي .
 
تر کومه ځايه چي په ټوله نړۍ کې دافغانستان دکوم تاريخي  ،علمي او ملي شخصيت په نوم هيڅ ځاي نه دۍ نومول سوۍ  په افغانستان کي هم دخميني ،ملک فهد ،سبا ضياالحق بله ورځ د بل کوم بهرني چارواکي ياشيخ او اخوند په نامه دځايو نومول  دافغان ملت دتاريخي وياړلو دژوندي ساتلو سره ستره جفا او ملي خيانت برېښي .
 
وړانديز مي دادۍ چي ددې کار لپاره نه بايد ښاغلۍ کرزۍ صاحب فرمان صادر کړی او دکوم وزارت مسؤل دهغه په اجرأ وگماري ،داسي گمارلوکسانو په دغو څلورو کالو هغه څه وکړه چي پنځوس کاله به يي څارنوالان څېړې ؛ ښه داده چي له ملي مسايلو سره ملي برخورد وشي . پر ځاي به وې چې پر پورته يادسوو ځايو دنوم ايښودلو لپاره داسي يو بې پري کميټه  جوړه سي چي په هغه کښي گډون کوونکۍ تر هر څه دمخه دقومې  ، ژبني او مذهبي تعصب  نه خلاص وي ،علمي پوهه اودرايت دا حق ورکړي چې دداسي ملي دندي دترسره کولو جوگه سي : 
الف : دافغانستان دعلومو اکاډمی اوپوهنتون استازي .
ب : دملي شورالخواځانگړي گمارل سوي   استازي .
ت : په بهر کي دافغاني علمي او فرهنگي هغو شخصيتو څخه  څوتنه کوم چي په نيک نامه اومنلي افغان شهرت ولري  .
 
بلې دا به مصرف ولري  او يو څه وخت به ونيسي ولي داکار به لکه څنگه چې مي مخکښي وويل ديوه ملي هوډ او مشورې پر اساس سرته ورسيږې  ؛ تيروتنه به پکي لږوي تر ډير حده به ملي افتخارات پکښي راڅرگند سوی وي .
 
دا ټاکل سوۍ کميسون بايد دافغانې نخبگانو په دود دنومونو په ټاکلو کښي دهغوي وړتيااو مقام په نظر کي ونيسې ځکه زموږ لپاره هغوي په  هر قوم ، او مذهب  چې وه او هره ژبه يې خبري کولې افغان دۍ او موږ دهغوي په برياو وياړو .
 
دولسمشر لخوابايد ددوي وړانديز تر ښه چړ وروسته  ملي شورا ته دوروستۍ فيصلې لپاره  وليږي .
 
همدلته مي ديوه افغان په توگه غوښتنه داده چې پارلمان بيا دوړانديز نه دتيرجرگو په دوددملي نفاق په خاطر گټه وانخلي بلکه په ملي اخلاص او صداقت سره داسي فيصله وکړي چې بيا يي بدلول نوروته گران وي .
 
اوکه دفرمان له مخې چي داطلاعاتو او کلتور وزارت او ښاروالي دي نومونه کښيږدي  کار تر سره شي نومونه به کښيښودل سي ولې پايلي به يې ډيري ناندريزي وي . داسي تعمل په پر مختللو هيوادو کي شته چې ولسمشر امر کوي،مگر موږ دا بايد هيره نه کړو چې زموږ پر خاوره او تاريخي افتخاراتو ډير بهربيان غواړي ملنډي ووهي او ياهغه دابد لپاره ورک کړی ،همدا اوس هر هوښيار افغان دبيگانه وو فرهنگي لاسوهني  او تيرۍدسر په ستر گوگوري . دکابل په گډون  په ټولو ښاروکې دايراني ،پاکستاني ،هندي ،عربي او انگليسي نومونو او لوحو کمۍ نشته .  دا فرهنگي تيرۍ نه دۍ ؟ نوڅه ورته واياست  چې دجوړيدو له ورځي دکابل پوهنتون  دپوهنتون په نامه ياديده اوس چې دا ښاغلي مسلط شول پوهنتون په دانشگاه بدل سو، ډاکتر په پزشک ، دشهرونداوداسي نورو اصطلاحاتوکارول زموږ په هيواد کي  دهغواصطلاحاتو ځاي نسي چې دپيړيو پيړيو راپدې خوا دهغه لپاره نوم لرو او نور... .                                                                                                                                                             دهيچا هير نه دي چې تر 1992زکال راوروسته ډيرو داعلاقه درلوده چې دپل خشتي جامع دضياالحق يا همدادسعودي دپاچاملک فهد په نوم ونوموي  ، نورو بيا غوښتل دکوم ايراني اخوند نوم پر کښېږدي . ددې تريخ ولي څرگند واقيعت څخه بايد يو افغان هم سترگي پټي نکړي چې افغانستان  همدا اوس هم دپرديو دفرهنگې ښکيلاک په زنځيرونو کې لاس او پښي وهي ، او چارواکي يې ننداره کوي . ولې اړونده اداري دومره بيگانه پرسته شي ؟چي خپل وياړلی شخصيتونه هير کړې  په خپل هيواد کي پر خپله کوڅه دبهرني نوم کښېږدي .
 
دڅراغ خپرونه چي په کابل کې خپريږې داطلاعاتو او کلتور وزارت هڅوي چې دبهرنيانو په نامه ځايونه ونومول سي دوي ليکې :(( نامگذاري جاده ها به اسم شخصيتهاي ملي وبين المللي گام نيکو يي ديگري است که نتنها هويت تاريخي  وغناي فرهنگي مارا تقويت مي بخشد،بلکه مارابا جهان بيروني بيشتر آشتي واشناميسازد ...)) آيايي  2005.12.08
 
زه پوه نسوم چي داکارزموږ فرهنگ او علم په څه ډول غني کوي ؟ او څنگه موږ له بهرنيی نړۍ سره اشتي اوشنا کوي ؟ که داکار دومره گټې لري تر اوسه هغو هيواودو چي موږ په هر لحاظ ورته احتياج يو او له هر پلوه واقعأ پر مخ تللي دي  داکاريې ولي نه دۍ کړۍ ؟ ماته ددوي دغه هڅونه يوازي داطلاعاتو اوکلتور وزارت ته دنجات ورکولو دليل بريښې  . يو نړيوال منل سوۍ اصل دۍ چې وايې : دولتونواودولتي مشرانوتر منځ  کومه خاصه دوستي نسته بلکه  ددوي اړېکې  دهيوادودملي او سياسي گټو پر اساس ولاړي دي   .
 
دميلتونودعلمي او فرهنگي تجربودتبادلې ،داثارو چاپ ،ژباړنه دژبي زده کړه اوتجارتي روابطواوسياسي ښواړيکو  پر بنيادکيداي سي ميلتونه او ولسونه سره نژدي  شې   .
 
هيڅ پردۍ زموږ هيواد ته او يا بل کوم هيواد ته دخداي لپاره نه دۍ راغلۍ هرو مرو يې  گټه ليدلې او راغلۍ دی .
 
پر هر ولس او ملت تر بل هر چا خپل وگړي گران دي ،خپلي ملي گټي ساتي او دخپل تاريخ او تاريخي وياړنو څخه دفاع کوي ،نه پوهيږم چې ولي دافغانستان ځيني دولتي چارواکو ته پردي تر هر څه محترم دي ؟؟؟
 
داپر افغانانو فرض ده چې دخپل هيواد تاريخ  ،ترايخي وياړنو،وتلو علمي او فرهنگي څيرو ياد ژوندۍ او ابدي وساتي دهغوي په نومونو ځايونه ونوموي . پرنږدي چې داطلاعاتو او کلتور وزارت زموږ په هيواد کې خپل هير او پردې ونازوي او زموږ دښار واټونه ددوي په نامه يادکړي  .

 
زه يي شرم او دپيغور پېټۍ  بولم چي په کابل او يابل کوم ښار کې کوم ځاي دبل هيواد ديوکس په نامه ياد سي ځکه تر اوسه لاموږ د نړېوالو پر مختللو علمي او فرهنگي اړيکو او برياو هغو مرحلو ته نه يو رسيدلي چي دپرديو پوهانو او تاريخي شخصيتو په نوم دي کوم ځاي دنومولو اړين توب احساس کړو .
 
وياړ دافغان سرلوړې او غيرتي ولس پر تاريخي افتخاراتو او قهرمانيو .
  ",موږ لږ علمي او تاريخي شخصيتونه لرو؟
244,,"
ګل آغا احمدي وردكپارلمان د يوه هيواد د ميشتو وګړو د مشورو د ګډ هستوګنځي حيثيت لري. په پارلمان كې د هيواد د مختلفو قومي، ديني، سياسي او ټولنيزو پرګنو استازي راټوليږي يو لړ داسې ځانګړو اخلاقو او چلند ته اړتيا لري چې د پارلمان له حيثيت او غړو سره ښايي چې بايد عملي شي. پارلماني اخلاق له يو لړ هغو بنسټيزو سلوكو، عملي او نظري چلند څخه عبارت دى چې د پارلمان غړي يې د پارلمان د ننه، د رسمي مجلسونو د تدوير ، د مختلفو نظرياتو د وړاندې كولو او عكس العمل پر مهال هغه ته د عملي جامې سره يو ځاى ژوره پاملرنه وكړي. هغه پارلمان چې غړي يې د ځانګړو سياسي او پارلماني اخلاقو پاملرنه كوي بريالى پارلمان ګڼل كيږي، وخت يې نه ضايع كيږي او تر ډيره بريده خپلو ټاكلو موخو ته د رسيدو د لارې ټول خنډونه له منځه وړي. خو هغه پارلمان چې غړي يې د ځانګړو پارلماني اخلاقو پيروي نه كوي د يوه ناكام او شړيدلي پارلمان په توګه يې ګڼلى شو چې په هيڅ توګه يې ټاكل شوو موخو ته د رسيدو په لاره كې برياليتوب نه په برخه كيږي.زموږ هيواد افغانستان چې له نيكه مرغه درې لسيزې وروسته د پارلمان خاوند ګرځي نو غوره خبره به په دې هكله دا وي چې په دې اړه د ځينو پارلماني اخلاقو يادونه په لنډه توګه څرګنده كړو چې د هيواد د پارلمان د ولسي جرګې او مشرانو جرګې غړو ته يې عملي كول د وخت يوه ډيره جدي اړتيا او د برياليتوب سرچينه ګڼل كيږي.لومړى: په ځانګړي نظم سره د پارلمان ودانۍ ته ننوتلد پارلمان د غړو د آزميښت لومړى پړاو له هغه لومړي ګام څخه پيل كيږي چې د پارلمان د ودانۍ په غولي يې ږدي. كه چيرې د اولس استازي په پاك، منظم او باكركتر ډول او داسې يوه شكل د پارلمان ودانۍ ته راشي چې په ريښتينې توګه د ملت د استازو له چلند سره اړخ لګوي نو نه يوازې به په خپل كار كې بريالي وي بلكي د هيواوالو هغو هيلو ته به يې هم مثبت ځواب ويلى وي چې د هغه لپاره يې خپله قيمتي رايه وركړيده. د ملت استازي بايد په دې خبره ښه پوه شي دوى هماغه كمزوري افراد وو چې تير پرون يې د ملت په وړاندې دخپلو زاريو عكسونه ځړولي او يو درجن وعدې پكې ليكلې دي چې د هماغه عكسونو زياتره برخه اوس مهال هم د ښارونو د ودانيو په ديوالونو قرار لري. خو لدې افرادو څخه د ملت د وګړو رايو استازي او وكيلان جوړ كړل. نو څومره به ښه وي چې د بيځايه غورو، لاپو او غرور په ځاى د پارلمان ښاغلي غړي د عاجزۍ او خلكو ته د خدمت د ولولو په درشل كې د پارلمان ودانۍ ته راشي. افغان ولس د همداسې يوه ښه نيت هيله ځينې لري.دوهم: په خپل ټاكلي ځاى باندې كښيناستلد پارلمان لنډمهالې دارلانشا به دا كار هرو مرو سر ته رسولى وي چې د پارلمان د مجلس په تالار كې د ولسي جرګې او مشرانو جرګې د هر غړي لپاره ځانګړې چوكۍ ټاكلې وي او د پارلمان دغړو لپاره ښايي چې په منظم ډول يوازې په خپلو ټاكل شوو ځايونو باندې كښيني.د ځانګړي نظم له مخې په خپل ځاى باندې كښيناستل او د پارلمان په ټولو مجلسونو كې د دې ډول نظم مراعات كول، د پارلمان له غړو سره مرسته كوي څو هغوى د ملت د وګړو په زړه كې محبوب او د خپلو ټاكلو موخو په لاسته راوړلو كې بريالي او د مطبوعاتو په سترګو كې ښه ښكاره شي. له بلې خوا به يې د پارلمان په اړه د هغه نړيوال نظم مراعات كړى وي چې د نړۍ په زياتره هيوادونو كې موجود دي او پيروي يې كيږي.دريم: د خداى د رضا حصول او د ملت سترو ګټو ته وفادارينوموړې دنده له هغو لويو بنسټيزو اخلاقو څخه سرچينه اخلي چې خپلول يې د ملت د هر يوه استازي لپاره اړين دي. كه چيرې په ريښتيني ډول زموږ د پارلمان هر وكيل دغه بنسټ خپل او د خپلو موخو لپاره يې د يوه عملي او ريښتيني اساس په توګه و ګڼي نو پرته له شك څخه به يې په ټوليزه توګه د برياوو كلۍ موندلې وي. د خداى د رضا حصول مومنو انسانانو ته د هغوى د عملونو په هره څانګه كې ضروري دى او د هيواد سترو ګټو ته وفاداري د خپل مقام او هغه رايي حق ادا كول دي چې د ولس وګړو خپلو استازو ته وركړې دي. نو څومره به ښه وي چې د ملت استازي يې راخپل او د خپلو كارونو په درشل كې پرې عمل وكړي.څلورم: له خپل ټاكلي او مربوطه مايك څخه د نظر وړاندې كولد ملت استازي تبعا حق لري او حق ور كول كيږي چې په اجندا كې د شاملو موضوعاتو په اړه وخت په وخت خپلې ګټورې مشورې په پوهنيزه توګه څرګندې او موضوع ته ښكلا ور و بښي. په همدې توګه بايد وويل شي چې د ملت استازي اصلا د دې لپاره راغوښتل كيږي چې د خپلو رغنده نظرونو، انتقادونو او نيوكو په وسيله اړوندې موضوع ته پرمختګ په برخه، جزئيات يې روښانه، ناڅرګند اړخونه يې و سپړي او د خنډونو په له منځه وړلو كې له خپلو سيالو ملګرو سره د همغږۍ آواز پورته كړي. د خپلو نظرياتو د وړاندې كولو پر مهال د ولس استازو ته ښايي چې خپل مربوطه مايك څخه كار واخلي. نوموړى كار ډيرې زياتې ګټې لري چې د هغه څو ګټو ته په لنډه ډول اشاره كيږي:د پارلماني مجلسونو د قانون له پلي كيدو سره مرستهد پارلمان د مجلس د مثبتې څيرې په وړاندې كولو كې همكاريله ګډوډۍ څخه په دې اړه مخنيوى او داسې نور.پنځم: د خبرو د نوبت مراعات كولد ملت استازو ته ښايي چې د پارلمان د مجلسونو پر مهال د خبرو د كولو نوبت مراعات كړى شي. د خبرو د نوبت مراعات كول له ډيرو ضروري فكتورونو څخه دى چې صبر او حوصله يې مهم عناصر ګڼل كيږي. كه د پارلمان د رسمي مجلسونو په درشل كې د خبرو كولو د نوبت مراعات په ښه شكل سره وشي نو د ملت استازي به په دې توانيدلى وي چې خپل نظر په مناسب ځاى كې وړاندې كړي، د نورو د ګټور خبرو د جريان مخنيوى به نه وي شوى او د پارلمان د مجلس له طبيعت سره سم به غونډه پرمخ درومي. په همدې توګه د خبرو د نوبت مراعات كول د ولس وكيلانو ته د دې وړتيا په برخه كوي چې د مجلس جريان تر وروستۍ لحظې پورې منظم وساتي او د ټاكليو موخو په لاسته راوړلو كې همكاري وكړي.شپږم: صبر او حوصلهلكه چې ګران لوستونكي پوهيږي پارلمان ته د هيواد د مختلفو ديني، قومي، سياسي، ټولنيزو او پوهنيزو افكارو خاوندان د ټولټاكنو له لارې د ورتګ شونتيا پيدا كوي. بريالى پارلمان هغه پارلمان دى چې د يوه هيواد د ميشتو ټولو پرګنو او افكارو استازي لاره پيدا كړي څو له يو بل سره پيژندګلوي حاصله كړي، خپل نظريات سره ګډ كړي او د هيواد د اساسي مسايلو په هكله ګډ دريځ غوره كړي. له همدې امله د پارلمان د مجلسونو پر مهال به زيات مختلف او متضاد نظرونه د هرې مطرح شوې موضوع په اړه وړاندې كيږي چې په دې ځاى كې صبر، حوصلې د مخالف نظر سره په سړه سينه او د معقولو دلايلو سره يو ځاى عمل وشي. د هيواد استازي كولاى شي چې خپل مثبت او رغنده نظر په داسې ځاى كې و كاروي چې د موخې كوتره يې په آسانه توګه نيولې او د مخالف لوري د ضمير له جريحه دار كولو يې ډه ډه كړې وي بلكي د معقولو دلايلو په وړاندې كولو سره يو ځاى د مجلس په اجندا كې طرح شوې موضوع ته بيړنى پرمختګ ور په برخه كړي.اووم: خپل عكس العمل ته سوله ايزه بڼه وركولطبيعي ده چې د پارلمان د مجلسونو پر مهال په ځينو ځينو مواردو كې ځينې استازي مجبوريږي او يا د دې اړتيا ويني چې پارلمان ته د بعضې متضادو افكارو د وړاندې كيدو په صورت كې عكس العمل څرګند كړي چې له هر اړخيزه پلوه د هيواد د سترو ملي ګټو سره اړخ نه لګوي يا دا چې په هيواد كې د سترو ستونزو زيږوونكي وي. د ملت استازو ته ښايي چې په دې وخت كې د لومړي ګام په توګه له پوره حوصلې څخه كار واخلي او په دوهم ګام كې خپل نظر له داسې قناعت كوونكيو دلايلو سره يو ځاى وړاندې كړي چې د سوله ايزې فضا څادر يې له ځان تاو وي او د مخالف لوري د ناروغ نظر لپاره درمل پكې پراته وي. بايد وويل شي چې هر ډول تاوتريخوالى، تشدد، بيړنۍ پريكړه او له سوله ايزې بڼې څخه د پارلمان د مجلس وتل زياتې ملي او ټولنيزې ستونزې رامنځته كوي. نو په همدې توګه دملت استازو ته نه ښايي چې د خپلو خبرو او نظرياتو د وړاندې كولو په هيڅ يوه پړاو كې هغه ناوړه فكتورونو ته اجازه وركړي چې يادونه يې وشوه. له بلې خوا د دې خبرې كول هم اړين دي چې د پارلمان د خبرو اصول هم دې كار ته اجازه نه وركوي چې له سوله ايزې بڼې څخ دې بهر شي.آتم: له بې ځايه ناندريو څخه ډه ډه كولپارلمان د خبرو او قانون جوړونې ځاى دى البته د داسې خبرو چې تعميري، اغيزمنې او هدف لرونكې بڼه ولري. بې ځايه او بې ګټې ناندريو ته ځاى وركول د پارلمان له اصولو او د هيواد له سترو ملي ګټو سره هيڅ راز اړخ نه لګوي بلكي كه خداى مه كړه د پارلمان د مجلسونو پر مهال بيځايه ناندرۍ د ملت د استازو تر منځ سر را اوچتوي نو په هيواد كې د تاوتريخوالي او كړكيچ اور ته لمنه وهي. په پارلمان كې همدې توګه بيځايه ناندرۍ ، هيواد د بيا رغونې په ځاى د تخريب او ورانولو خوا ته كشوي. نو له همدې امله د ملت استازو ته نه ښايي چې خپل قيمتي وخت پداسې بې ګټې ناندريو تير كړي چې د هيواد د سترو ملي ګټو خلاف وي بلكي هر راز نظر ته داسې بڼه وركړي چې د هيواد د لويو ملي ګټو ويندويي وكړاى شي.نهم: د شخصي ګټو پر ځاى د ملي ګټو پالنهد ملت استازو ته ښايي چې په پارلمان كې له هر څه لومړى د هيواد سترو ملي ګټو ته د لومړيتوب حق وركړي. د ملي ګټو پر ځاى شخصي ګټو ته ترجيح وركول له هغو لوړو موخو او هيلو څخه سرغړونه ګڼل كيږي چې د هغه لپاره استازي پارلمان ته راغلي دي. په همدې توګه د ملت استازو ته ښايي چې سيمه ايزو ګټو ته ځاى وركول د خپل كاري پروګرام په دوهم كتار كې راولي او له شخصي ګټو څخه په كوټلې توګه تير شي ځكه چې د ملت استازي د ډيرو لوړو لوړو مقصدونو لپاره د هيواد د پرګنو له خوا ټاكل شوي او پارلمان ته يې د راتګ لاره موندلې ده. له بلې خوا د ملي ګټو پالل د هغو لويو لويو آرمانونو سره مرسته ګڼل كيږي چې د افغانستان هر وګړى يې د خپل هيواد د آبادۍ او سمسورتيا لپاره د خپلو هيلو په هنداره كې ګوري.لسم: په خپل نظر باندې له بيځايه ټنيګار څخه ډه ډه كولپارلمان د هيواد د مختلفو پرګنو د استازو ګډ كور دى چې د خپل هيواد د آبادۍ، پرمختګ او د خپلو خلكو د هوساينې لپاره د ملت استازي مختلف نظرونه وړاندې كوي او بيا د دې نظرونو له منځ څخه تعميري او پاخه نظرونه غونډيږې او د هغه له ټولګې څخه د موضوع په هكله داسې ښكلې فيصله يا قانون صورت مومي چې د اړوندې ټولنې هر اړخيزې ګټې يې په پام كې نيولې وي. د ملت استازو ته ښايي چې خپل سالم، رغنده او مثبت نظرونه په داسې توګه څرګند كړي چې له موضوع سره اړخ لګوي او د داسې صفاتو درلودونكى وي چې يادونه يې وشوه نو بيا خو به هرو مرو په پام كې نيول كيږي. نو په دې توګه ويلاى شو چې د پارلمان د مجلسونو په ترڅ كې په خپله خبره باندې بيځايه ټينګار او يا هغه څو څو ځلې بيانول له هغو ملي آرمانونو، پارلماني قوانينو او ټولنيز ادب سره اړخ نه لګوي چې د يوه هيواد د پارلمان له شان سره مناسب دي.نور بيايوولسم:د پارلمان د رئيس سره همكاري او د هغه د اوامرو منلد پارلمان رئيس د ټولټاكنو په وسيله د پارلمان د استازو له منځ څخه انتخابيږي چې دنده يې د پارلمان د مجلس هر اړخيز كنترول او څارنه ده. د پارلمان رئيس ځانګړي حقوق او وجائب لري چې شننه يې يوې ځانګړې ليكنې ته اړتيا لري. د پارلمان په غړو باندې د پارلمان حق دا دى چې له هغه څخه په ټولو هغو اوامرو كې پيروي وشي چې د رئيس له رسمي دندو څخه ګڼل كيږي، لويې ملي ګټې يې په نظر كې نيولې وي او د نظم په ساتلو كې د هر اړخيزې همكارۍ جوګه وي. د پارلمان غړو ته ښايي چې د قانون سره سم د خپلو نظرياتو د وړاندې كولو اجازه د پارلمان له رئيس څخه ترلاسه او يوازې په خپل ټاكل شوي وخت كې د هماغه موضوع په اړه څرګندونې وكړي چې اجازه يې له رئيس څخه تر لاسه كړې ده. همدارنګه د پارلمان په اړوندو ټولو مسايلو كې د دې اصل پيروي د پارلمان د غړو له لوړو اخلاقي معيارونو څخه ګڼل كيږي.دولسم: د رايې اچونې د اصولو مراعات او اكثريت رايې ته احترامد ملت استازي په زياتو مواردو د دې اړتيا احساسوي چې د وړاندې شوې موضوع په هكله خپله رايه استعمال او نوموړې موضوع بيا د اكثريت رايو په وسيله تصويب كاندي. رايه اچونه د پارلماني كړنو يوه مهمه برخه ګڼل كيږي او د ملت استازو ته ښايي چې د رايې اچونې پر وخت او د خپل مهال ويش له مخې په منظمه توګه په داسې ډول د رايې اچونې په پروسه كې ګډون وكړي چې لويې ملې ګټې يې په نظر كې نيولې وي. په همدې توګه په سړه سينه او پراخه ټنډه په پارلمان كې د هرې وړاندې شوې موضوع په اړه د اكثريت رايې ته د احترام او مننې غاړه كښيږدي. بايد وويل شي چې په هغه صورت كې بيا بيځايه ضد او بيځايه ټينګار كومه ګټه نه لري بلكي په پارلمان كې د ستونزو او منفي سياليو د زيږيدو سبب كيږي.ديارلسم: د رسمي مجلسونو په ترځ كې د مناسبو جامو پوښلد ملت استازو ته ښايي چې د رسمي مجلسونو پر مهال داسې جامې په تن كړي چې پاكې، ښكلې او په داسې ډول منظمې وي چې په پارلمان كې د استازيتوب له دندې سره اړخ و لګوي. د دې ټكي له يادونې څخه موخه دا ده چې د ملت د استازو جامې او د هغه څرنګوالى د مجلس په عمومي څيره او ښكلا كې لويه ونډه درلودلى شي. نو كه چيرې د پارلمان وكيلان د رسمي مجلسونو پر مهال هغسې جامې په تن كړي چې خپل ځان ورته ريښتنى افغان ښكاري نو د مجلس له عمومي څيرې سره به يې ډيره مرسته كړې وي.څوارلسم:د پارلمان په كړنلاره بشپړ عمل كولبريالى پارلمان هغه دى چې غړي يې د پارلمان په كړنلاره بشپړ عمل وكړي. بايد وويل شي چې هر پارلمان يو شمير ځانګړي قوانين او مشخصه كړنلاره لري چې د رسمي مجلسونو پر مهال د ولس استازي پرې ګام په ګام عمل وكړي او دغه ټكي چې موږ يې په دې مقاله كې يادوو زياتره يې د پارلمان د طرزالعمل يوه برخه ګڼل كيږي. كه چيرې پارلمان د هراړخيز نظم، پوهنيزې ښكلا او عملي كړنلارې څخه برخمن وي او وكيلان د نوموړې كړنلارې عملي كولو ته بشپړه پاملرنه وكړي نو په خپلو ټاكليو موخو كې د برياليتوب هسكو پوړيو ته رسيږي. په همدې ډول كه خداى مه كړه د هيواد د پارلمان غړي د يوې مثبتې او عملي كړنلارې پلوي نه كوي نو پرته لدې چې خپل او د ملت وخت يې ضايع كړى وي بله پايله په لاس نه شي راوړلاى.پنځلسم: د بايي كاټ پرمهال د سوله ايز احساساتو څرګندونهكله كله په پارلمان كې د حكومت د ځينو پاليسيو مخالف لورى يا اپوزيسيون د تصويب شوو فيصلو يا د يو لړ نورو مسايلو د نه منلو په صورت كې خپل مخالفت د مجلس د تالار د پريښودلو يا بايي كاټ په وسيله څرګندوي خو د زمانې په مختلفو پړاوونو كې كله كله داسې هم پيښ شوي دي چې په دې ډول صحنو كې ځينې احساساتي اشخاصو تاوتريخوالي ته مخه كړې او د پارلمان سوله ايز جريان يې په تاوتريخوالي او بيځايه ناندريو بدل كړى دى. دغه راز عمل له پارلماني اخلاقو سره هيڅ راز اړخ نه لګوي او نه هم د يوه مهذب ولس له شان سره ښايي. په همدې توګه بيځايه افراطي عمل د يوه هيواد ملي ګټو ته سخته صدمه رسولى شي. كه چيرې د پارلمان د غونډو پرمهال داسې پيښيږي چې مخالف لورى بايي كاټ كوي نو يوازې همدومره به كافي وي چې په پټه خوله او سوله ايزه توګه د مجلس له تالار څخه ووزي. بيځايه ناندرۍ، احساساتي څرګندونې او غير سوله ايز عمل د هماغه شخص او يا ګروپ د منفي كړنو په توره كتابچه كې ليكل كيږي چې له هر اړخيز تاوان پرته به بل هيڅ راز لاسته راوړنه نه شي موندلاى.شپاړسم: له تعصباتو څخه ځان ساتلد افغانستان خلكو د تيرو دونيمو لسيزو په ترڅ كې د ځينو مغرضو لوريو له خوا د ډول ډول تحميلي تعصباتو د اورلمبې او د هغه پايلې په څرګنده توګه وليدې چې يوازې د هيواد هراړخيزه وراني او بدنامي يې دې وياړلي ملت ته په ميراث پريښوده. له بلې خوا بايد وويل شي د هغو څيرو او كركترونو نومونه به د تل لپاره به د لعنت په توره كنده كې پراته وي چې په دې وياړلي ملت يې د ډول ډول تعصباتو تحميلي تورتم نازل كړى دى.د افغانستان خلك او ټول ميشت قومونه يو افغان او يو د بل داسې خواږه وروڼه دي چې د تاريخ په مختلفو پړاوونو كې يو د بل تر څنګ اوسيدلي، يو د بل په درد يې خوړلي، غم او ښادي يې يوه ده نو فكر نه كيږي چې د ملت استازي دې دغه ناولې پديدې ته يو ځل بيا د سياست په صحنه كې د ظهور او ودې اجازه وركړي بلكي هغه ناولې څيرې به محكومې كړي چې دغه ناولې پديده يې د كوپړيو له مغزونو را تاو شوې ده. د ملت استازو ته ښايي چې يوازې د خپلو ديني او ټولنيزو ارزښتونو سره يو ځاى د افغانستان سترې ملي ګټې و پالي او په دې باور ولري چې د تعصب د اور بلوونكي به كه خداى كول يوازې پخپله خپل ځانونه د رسوايۍ د سيلاب په څپو كې غوزوي او بل به هيڅ راز لاسته راوړنه به و نه لري.اوولسم: په لنډو او فصيحو الفاظو د خپل نظر وړاندې كولد پارلمان ځينو ځينو غړو ته نه ښايي چې داسې اوږدو ويناوو ته مخه كړي چې په حاشيو كې لاړ شي او له موضوع سره اړخ نه لګوي. نوموړى كار د وخت د ضياع سبب كيږي او د نورو وكيلانو د تعميري نظرياتو د بيانولو مخنيوى كوي. ښه خبره به دا وي چې د ملت ټول استازي خپل نظر په داسې لنډو او فصيحو الفاظو كې څرګند كړي چې ياد شوي ټول اړخونه يې په نظر كې نيولي وي. ځكه بهترين نظر هغه معقول نظر ګڼل كيږي چې لنډ، په فصيحو الفاظو سمبال او د غوره دلايلو درلودونكى وي. په همدې توګه كه چيرې استازي د موضوع په اړه مخكې له مخكې تياري و نيسي او هغه ټكي يادداشت كړي چې بايد په خپله وينا او يا نظر كې يې وړاندې كړي نو دغه اصل ته به يې ځانګړې پاملرنه او د مجلس له اصولو سره به يې مرسته كړي وي. آتلسم: د موضوع په اړه يوازې په يو ځل د خپل نظر وړاندې كول كه د پارلمان غړي د يوې موضوع په اړه د خپل نظر وړاندې كول په دې شكل منظم كړي چې د اړتيا په صورت كې يوازې يو ځل د نظر څرګندونه و كړي نو د هغه اغيزې به له هغو ګډو وډو خبرو څخه زياتې وي چې د هر ټكي له بيانيدو سره بيل بيل لاس پورته كوي او د نورو استازو د تعميري نظرياتو د وړاندې كيدو مخه نيسي. په همدې توګه ټولنيز آداب هم په دې خبره ټينګار كوي چې بايد د موضوع په اړه د نورو د نظرياتو مخنيوى او مزاحمت و نه شي. له بلې خوا بايد د دې خبرې يادونه وشي هغه شخص خپل اهميت او اغيزه ډير ژر له لاسه وركوي چې د بيځايه خبرو په وسيله د هر ټكي د بيانيدو سره سم د خپل ځان ګډون ته لاره پرانيزي او د وخت د ضايع كيدو سبب كيږي.نولسم: د ناوړه الفاظو له استعمال څخه ډه ډهد پارلمان د مجلسونو پر مهال هر ډول تاوتريخوالي ته لمن وهل، د پارلمان د رئيس يا نورو استازو په مقابل كې د ناوړ، ركيكو او بدو الفاظو استعمالول د ملت د استازو له شان سره نه ښايي او هغه اشخاص چې دغه ناوړه پديدو ته لاره پرانيزي موخه يې په هيواد كې د سوله ايز جريان ورانول دي. بايد وويل شي چې په داسې حساسو شيبو كې د پارلمان د وكيلانو د صبر او حوصلې بنسټ د عمل په ډګر كې پلى كيږي. د ملت استازو ته نه ښايي چې په هيڅ صورت دغه ناوړه پديدې ته د پارلمان د ننه د نفوذ اجازه وركړي بلكي د بشپړې ورورګلوۍ په فضا كې ټول په يوه خوله د افغانستان د سرلوړۍ لپاره لاس په كار شي.شلم: له اړوندو ادارو او چارواكو سره همكاري پارلمان د خپلو كارونو د غوره تنظيم لپاره يو زيات شمير مامورين او يو لړ ادارې په خپل انګړ كې په كارونو ګمارلي وي څو د پارلمان اړوند كارونه منظم او مربوطه چارو ته غوره سمون په برخه كړي. د ملت استازو ته ښايي چې له اړوندو چارواكو او مامورينو سره د بشپړې همكارۍ له لارې لاړ شي، د هغوى په لارښوونو عمل وكړي او له هر ډول داسې منفي كردار څخه ځانونه و ژغوري چې د اړوندو چارواكو د خپګان سبب كيږي. له بلې خوا د دې خبرې يادونه ضرورري ده چې هغه ټول مامورين، او اړوندې ادارې د وكيلانو د خدمت او د چارو د ښه سمون لپاره په كارونو ګمارل شوې دي چې د پارلمان په انګړ كې كار كوي نو له هغوى سره عدم همكاري به پخپله د وكيلانو كار له خنډونو سره مخ كړي. له همدې كبله ضروري ده چې د ولس استازي له هغوى سره د بشپړې همكارۍ او همغږۍ له مخې خپلې چارې پر مخ بوزي.يو ويشتم: د قلم او كتابچې درلودلد پارلمان غړو ته ښايي چې په رسمي مجلسونو كې د خپل حضور په ټول وخت كې قلم او د يادداشت كتابچه ولري چې نوموړى كار ګڼې فايدې لري. لومړى ګټه يې دا ده چې د اړتيا په وخت كې ضروري ټكي پرې وليكي. بل دا چې كه چيرې ځينې وكيلان نه شي كولاى خپل نظر په سمه توګه په خپل ذهن كې ځاى په ځاى كړي نو كولاى شي چې د كاغذ پر مخ يې و ليكي او بيا يې د كاغذ له مخې و لولي. د قلم، كتابچې او سپين كاغذ په اړه بايد وويل شي چې شايد د پارلمان اړوند مامورين به هم دا كار كوي چې د رسمي مجلسونو د پيل كيدو څخه د مخه د پارلمان دغړو مخې ته د اړتيا وړ كاغذ او قلم كښيږدي خو د دې سره سره ضروري ده چې استازي پارلمان ته د ننوتلو څخه د مخه په دې اړه بشپړه تياري ولري او د اړتيا وړ كلتوري توكي له ځان سره و لري.دوه ويشتم: د مجلس اجندا په پام كې نيولد پارلمان هر مجلس د څيړنې وړ مسايلو لپاره ځانګړې اجندا لري چې بايد يوازې په هماغه بحث صورت و مومي څو مثبتې پايلې لاسته راوړاى شي. د مجلس په جريان كې د اجندا له موضوعاتو پرته د نورو مسايلو مطرح كول د پارلماني كړنلارې او چلند سره اړخ نه لګوي بلكي د ملت د استازو د قيمتي وخت د ضياع سبب كيږي. د پارلمان غړو ته ښايي چې يوازې او يوازې پرهغو مسايلو خپل بحث ته ادامه وركړي چې د مجلس په اجندا كې شاملې وي ګام په ګام يې تعقيب او د مثبتو پايلو په لوري يې مخ په وړاندې بوزي. همدارنګه له اجندا پرته د نورو مسائلو مطرح كول د پارلمان مجلس د ګډوډۍ په لوري بيايي او له مجلس څخه د مثبتو نتايجو تمه بيا په هغه صورت كې بيځايه ده. درويشتم: د مجلسونو رسمي پيل او خاتمې ته درناوىد پارلمان د غونډو په ترڅ كې دې ټكي ته بايد زياته پاملرنه وشي چې په منظم او رسمي ډول پيل او په ټاكلي وخت، رسمي توګه او د موخو د لاسته راوړلو سره يو ځاى پاى ته ورسيږي. د ملت استازي به د پارلماني اخلاقو د يو مهم اصل په توګه دې ټكي ته زياته پاملرنه كوي چې نه خو د رسمي مجلس له پيل څخه د مخه خپلې څرګندونې پيل او نه هم د مجلس د رسمي پاى له اعلان څخه وروسته خپلو خبرو ته ادامه وركړي بلكي د پارلمان د مجلس رسمي پيل او پاى ته كلك درناوى ولري. له بلې خوا د دې اصل په پام كې نيول د نظم له ساتلو، د پارلمان له رئيس او اړوندو چارواكو سره هم مرسته كولاى شي. ",پارلماني اخلاق
245,,"
ښاغلي رمضان بشردوست ته يادونهښاغلى بشردوست يوه نوې څېره ده، چې يو پر يو را برسېره شوه، او له ډېرو سيالانو څخه څوگامه مخكې لاړ، دا ولې؟ ځكه چې ښاغلى بشر دوست هغه څه وايي، چې ملت يې له هر مسئول شخص څخه غواړي.بشردوست څو ځله ګوټ څنډنه وكړه، چې كه لاس يې بر شي ډېر وزيران به له خپلې چوكۍ لاس نيولي را بهر كړي، ځكه چې بېخي په وزن او تول برابر نه دي.ښاغلي بشردوست پدې وروستيو ورځو كې د كليو د پراختيا وزير ښاغلي حنيف اتمر په زخه كړ او ډير څه يې ورپسې وويل، او د هغه د حساب كتاب لپاره يې غازي سټيديوم جارو او پاك كړ، خو څارنوالۍ خبره ور خلاصه كړه.موږ افغان ولس تل داسې كس ته ښه راغلاست وايو، چې د ملت په گټه له هر چا سره حساب او كتاب وكړي. د ټول ملت همدا غوښتنه ده، چې مسولين بايد چل ول ورسره ونه كړي، خدمت ورته وكړي او ټول ولس ته په يوه سترگه وګوري.كاشكي همداسې مسولين ولرو او داسې كسان هم ښه بولو، چې د مسئولينو، مشرانو پل وڅاري، كړه وړه يې وتلي او د تېروتنې پر مهال غږ پرې وكړي.دلته موږ ښاغلي رمضان بشردوست ته څو يادونې كوودا ډېره ښه شوه، چې تاسې د ښاغلي حنيف اتمر په اړه خپلې نيوكې را برسېره كړې او څارنوالۍ يې سپيناوى وكړ، ځكه د انسان بيا د مسلمان شخصيت له هر څه نه ارزښناك دي، بايد د چا شخصيت جرح او زخمي نه شي.ښاغلى بشردوست صيب ته د ملت د نماينده په حيث يوځل دغه:• ترانسپورت وزارته ته هم سر ور ښكاره كړه، چې ښاغلى وزير له كومه ځايه فارغ دى او هم په وزارت كې څه تېرېږي، څوك او د كوم اهليت خاوندان دي، مشاورين يې څوك او څومره پيسې اخلي.• يو ځل د اطلاعاتو او كلتور وزارت دروازه هم وټكوه، چې ښاغلى وزير د كوم ملك لپاره كار كوي• ته يو ځل دغه زندانونو ته هم ور وګوره، ډېر داسې ځوانان به وگورې، چې ګناه يې يوازې ددوى خپل مليت وي.• ته يو ځل دغه همسيالان هم و پوښته، چې ولې توكمپاله او نژادپاله چلند كوي، ميم زورما او ټول زما سياست پر مخ بيايي.• هغو يارانو ته هم لږ يادونه وكړه، چې د خپلې څوكۍ او جيب ساتنې په خاطر د وطن هرې بربادۍ ته تبر په لاس ولاړ دي.• لږ دېته هم سترګې وغړوه، چې څو يارانو د خپل ټول ملك برمته كړى او هر څه خپل حق بولي، او د اسلام په نامه نژادي گټې كوي، كه چا لږ څه وويل، افغان خو څه كوې له مسلمانۍ يې هم بهر و باسي.• آخر لږ له هغو څخه هم مننه وكړه، چې تاسې يې ملايان او ځان ته يې بلاگان كړئ. 
په بېخي ډېر درنښتامين كليوالwatanyhob@yahoo.com ",ښاغلي رمضان بشردوست ته يادونه
246,,"
 
دحقیقت موندنې او ملي پخلاینې درې ورځنۍ غونډه نن دیوه پریکړه لیک په خپرولو او دافغانستان د وروستیو پیښو او جگړو دمجرمینو د لا پېژندنې لپاره دیوه ځانگړي کمیسیون پر جوړولو سلا شول.
پر پرېکړه لیک راغلي چې ملي روغه جوړه له عدالت سره جوخته په ټولنه کې پلې شي. 
دحکومت له اړخه دبهرنیو چارو وزیر ډاکټر عبدالله عبدالله غونډې ته وویل چې دولت په ټوله مانا دبشري حقونو دسرغړونکو دپېژندنې او دعدالت دخوندي کولو په لار ژمن دی.
دبشري حقونو دخپلواکه کمیسیون مشرې سیماثمر بیا وویل چې په افغانستان کې دقضایي قوې کمزورۍ به پدې لار کې خنډ وي 
نوموړې بیا دبشري حقونو پایمالونکي دکمونستانو درژیم له پیله تر ننه چې باید عدالت ته وړاندې شي پر گوته کړل.
دغې غونډې ته ١٢٠ گډون کونکي له ټول افغانستانه دملگروملتونو دبشري حقونو دعالي کمیشنرۍ او دافغانستان دبشري حقونو دخپلواکه کمیسیون په بلنه کابل ته راغوښتل شوي وه. ",دحقیقت موندنې غونډه دیوه کمیسیون په جوړول سلا شوه.
247,,"
 
نن دسولې دټینگښت دخپلواکه کمیسیون په زیار دامریکایاو تر کنټرول لاندې باگرام زندانه ٤٧ هغه زندانیان چې امریکایانو دطالب پر شک نیولي ول خوشې شول.
حضرت صبغت الله مجددي دغو خوشې شویو زندانیانو ته وویل چې کوښښ وکړي دخپل هیواد پر گټه کار وکړي او دایې هم زیاته کړه چې درې سوه نور زندانیان لا هم په باگرام کې شته چې په نیږدو کې به راخوشې شي.
شفیع الله یوه زنداني چې خوشې شوی وایی نوموړی امریکایانو بې گناه زندان ته اچولی وه.
زیاتره دازندانیان دزابل، کندهار، کنړ او پکتیکا نه ول.
ددغه کمیسیون له اړخه دا دیارلسمه ټولگه زندانیان ول چې باگرامه خوشې کیږي.    ",دباگرام له زندانه ٤٧ زندانیان خوشې شول.
248,سهار ګل,"
					    					    د سرحد ايالت پوځي قوماندان او دهغه مرستيال په بلوچستان کي ټپي شوي دي. دغه کسان پرون هغه مهال ټپيان شول چې پر چورلکه يې دبلوچستان په سيمه کې بريد وشو. ميجر جنرال شجاعت ضميرډار او ډګروال سليم نواز په پښو کې دګولۍ دلګيدو له امله ټپيان شوي دي. تر دې مهال مالومه نده چې پردوی دچا له خوا ډزې شوي دي. دغو کسانو هغه سيمه څارله چې د چهارشنبې په ورځ د پاکستان دولسمشر پرويز مشرف دراتګ پرمهال له هغه ځايه پرې دتوغنديو بريد شوی وو. پوليس وايي چې دکولو په سيمه شپږ توغندي هم توغول شوي دي چې درې توغندي يې دپاکستاني پوځيانو کمپ ته څيرمه لګيدلي دي خو مرګ ژوبله يې نه ده رامنځته کړې.					    ",په بلوچستان کي يو پاکستانی جنرال ټپي شوی دی
249,سهار ګل,"


د ايټاليې د وتلي انځورګر، ليوناردو داوينچي په لاس پنځول شوی انځور، د ژوکوند موسکا يا Mona Lisa ، تر کمپوټري څيړنو لاندې هم ونيول شو. ددې څيړنو په پايله کې جوته شوه چې دا انځور له اره خوشحالتيا ښيي او په ډاډ سره ويل کيدای شي چې په انځور کې کښل شوې پيغله موسکنه ده. دا څيړنې د امستردام پوهنتون د کمپيوټري څانګې لخوا د مزاج پيژندنې پوستکالي څخه په ګټې اخيستنې سره ترسره شوي دي. ددې څيړنو پايلې ښيي چې د دې انځور منځپانګه په سلو کې دري اتيا خوښي، په سلو کې نهه کرکه، په سلو کې شپږ ډار او په سلو کې دوه قهر څرګندوي. ويل کيږي دا کمپيوټري پوستکالی د امريکايي څيړونکو لخوا جوړ شوی او کاري بهير يې داسې دی چې د انځور يا عکس له اخيستو وروسته، د څيرې د ليکو له مخې کولای شي د انځور شوي کس دننه حالت ښکاره کړي. د ژوکوند د موسکا انځور له پنځه پيړيو راهيسي د هنرمينه وال هک پک کړي دي او په دوه زره و دريېم کال کې له هاروارډ پوهنتون څخه يو کارپوه دا نظر ورکړ چې کله يو انسان په دې انځور کې د پيغلې خولې ته وګوري نو موسکا نشي ليدای او کله چې خولې ته يې نژدې ځايونه وليدل شي نو داسې مالوميږي چې هغه موسکنه وي. دا انځور د پنځلس سوه و درې او پنځه لس سوه و شپږ کلونو ترمنځ د ليوناردو داوينچي په لاسونو پنځول شوی چې اوس مهال د فرانسې په لوور نندارتون کې نندارې ته ايښوول شوی دی. ",د ژوکوند موسکا او په اړه يې کمپيوټري څيړنې
250,سهار ګل,"
					    					    کابل ښار نن يوې ځانمرګې چاودنې ولړزاوه. دغه چاودنه نن ماسپښين د دوه نيمو بجو په شاوخوا کې رامنځته شوه چې په پايله کې يې يو تن مړ او دوه نور ټپيان شول. د پيښې ځای د امنيتي ځواکونو لخوا محاصره شوی او امنيتي ځواکونو په دې اړه له زياتو تفصيلاتو ډډه کړې. ويل کيږي بريد کوونکي غوښتل چې د باندنيو ځواکونو يو موټر ته نژدې ځان والوزوي.					    ",د کابل دارلامان ماڼۍ ته څيرمه ځانمرګی بريد وشو
251,حميد وردګ,"
					    					    د پکتيا ولايت دولتي چارواکو ويلي چې ددغه ولايت د امنيتي ځواکونو او د طالب جنګياليو د نښتې پرمهال يوتن شکمن طالب وژل شويدى. دنوموړي ولايت د امنيت امر و يلي چې نښته هغه مهال رامينځ ته شوه چې شکمنو طالبانو د پکتيا او خوست د لارې په اوږدو کې د سپرليو موټرونه درولي او د خريلو ږيرو خاوندانو ته يي ګواښونه کول. 					    ",پکتيا کې د نښتې پرمهال  يو طالب ووژل شو.
252,شاپيرۍ نغمه,"
جانــانــــه حال مـــــــې دویــــــلـــــو نـــــه دی زخـــــمــــي زړګـــــې مــــــې دکتـــلو نه دی  زه یې په تــمـــه دوصــــال پـــــاتــــې یـــــم کــــنــــه داوخـــت دتـــیــــرولــــو نــــه دی  څومــــره شوخي یې وه په سترګو کې نن ځـــــــکه مــــې زړه دصبــــرولــــو نــــه دی  دلیونــــي جـــانــان تــار ، تـــار ګـــریوانه وربــــل زمــــا هــــم د اوبـــــدلـــو نــــه دی  ""نــــغــــمــې"" ته نه ښــــکاري نڅا دنیشو ســــاقي دا جــــام خــــو دې د څښلو نه دی جرمني ۲۰۰۲ /۹ /۲۳  ",غزل
253,عارف خزان,"
وخــــتـــونــه ځـــــــکـه پـه انـګـار تـیـروو چی د اغـــیــار پــه کــــالـه لار تـــیــــروو  مــوږ د ارمــان پـه ویــنــو ســـره لـیونـی هـره شــیــبــه پــه ســر د دار تــــیــــروو  شیخ که مو سترګــی ړنــدی خومـــوږه نظر د ښـکـلـو پــه رخـــســـار تــیـــــزوو  د وچ پرهیز په تنــدی ویـنـــی راغــلی ساقی، دا اوس ولی خمار تیروو؟  پـه دی لـوټ شـوو تـالا شـوو کــوڅـو مـــلـــګـــرو، نــــاوی د بـهـار تـیــروو کابل ۱۳ ۶۵ ۸ ۱۰  ",غزل
254,پوهنوال ډاکتر نظرمحمد سلطانزئ,"


 

 څرنګه چې په کابل کې دپښتنوشمير  پنځوس پر سلونه هم زيات دی اودالړۍ نوره هم دوام لري  نو دافغانستان داساسي قانون اوهم  دنړيوال دېموکراتيکو هېوادودلوړې زده کړې دپريـنسـيــپونو اونورمونوسره سم په کابل کې بايد دپښتوژبې يوپوهنتون ددولت لخوا سمدلاسه جوړشي.
نوموړې کړنلاره به د يوې خوا دهيوادد ژبود مساوي حقوقوپه اړوند په افغانستان کې دديموکراتيک غور ځنګ  په پلې کولوکې  ټولې نړې ته ددولت دکار يو غوره ثبوت وښيي او دبلې خواد ټولو هغو پښتنو کورنيو لپاره چې په باندنيو هيوادو کې د مهاجرپه توګه ژوندکوي او دهغوې اولادونه  په لوړوتحصيلاتو بوخت  دي او غواړي چې خپل وطن ته بيرته راستون شي يوبې سارې غټ فرهنګي خدمت وګڼل شي. 
 
ديادولو وړ خبره دا هم ده چې پخپله د کابل پوهنتون ددومره زياتو زده کوونکو لپاره ځاې هم نه لري کوم چې  ځانونه ورته کانديد کوي.  داځکه چې د کابل پوهنتون پخپله ډير پخوا جوړشوې دی يا نې هغه وخت چې دکابل ښار نفوس دنن ورځې په پرتله ډير کم وه .   نوله دې کبله په کابل کې  ديوه پښتوژبې پوهنتون جوړول به ديوې خوا دکابل پوهنتون ستونزې  کمې کړي او دبلې خوا به دهيواد په د ننه کې هغه کورنۍ چې په کابل کې او سيدل غواړي دهغوې داولادودبريالۍ  ښوونې اوروزنې په اړوند ډيرې اسانتياوې رامنځ ته کړي.    
 
په درناوي
 
دهستې فزيک پوه او دطبي فزيک متخصص
دکابل پوهنتون دطبيعي علوموپوهنځۍ پخوانۍ استاد او داتوم انرژي مشر
پوهنوال ډاکتر نظرمحمد سلطانزئ 
(جرمني)
",په کابل کې بايد دپښتوژبې پوهنتون جوړشي
255,هژبرشينواری,"
په افغانستان کي د حساب د اوونۍ کارتونونه

 


د نورو کارتونونو ليدلو ته داځای کښېکاږی

  ",درې نور وزيران د حساب ورکولو پروخت
256,محمديوسف خدمتګار,"
 
چي مي سوچ په تما شه ستا دښکلا  شو
ژوند  هغه  ګړ ۍ ما تم  کي مبتلا  شو
 
تن مي غږ  ځکه  ونه  کړو چي پښتون  ؤ
زړه  مي  پوخ  په  اور د هجر  داشنا  شو
 
د وفا  او محبت  نوم  به  پي  وياړ ي
څوک چي خا وري دکوڅې ستا په وفا شو
 
دمجنون  په  مينه  هله  خلک پوه شول
چي ليلا پسي ملنګ  سر په  بيديا  شو
 
که ګريوان مي رقيب څيري کړو په عشق کي
خوښ په دې شوم چي يار ويښ شو په خندا شو
 
خد متګار به  ځان  ورجار کاندي يوځلي
که  يې يار په  مينه  پوه  غماز  جلا  شو
 
 
کلاکرويک - ناروې ۱۶-۱۲-۲۰۰۵ ",غزل
257,,"
ع نورزی - هلمند
نن دسهارپه نهه بجې دهلمنددنادعلي ولسوالۍ دزرغون كلي ديوه ښونځى معلم هله ووژل شو كله چي دوووسلوالوپه نوموړي ښونځى بريدوكړدهلمندامنيه قومندان مل پاسوال عبدالرحمن صابرلږشيبه وړاندي دبېنواخبريال ته په يوټليفوني تماس كي وويل : چي دوتنه وسلوال پرموټرسيكل سپاره وچي دزرغون كلى پرښونځى ئې بريدوكړدبريدپه ترڅ كښې يومعلم دلغماني په نامه ووژل شو.
نوموړي ښونكي په داسي حال كښې وژل كيږي چي دوه شپې وړاندى دهمدغه ولسوالۍ په همدغه كلى كښې يووسلوال اويوكليوال دنامعلومواشخاصوله لوري وژل شوي وه .
  ",دهلمندپه نادعلي كې ديوښونځى ښونكى ووژل شو
258,,"
ع : نورزى هلمند 
دهلمندنوى والي دپيلوم انجنيرمحمدداودنن ديوې غونډي په ترڅ كښې چي دهلمندولايت په مقام كښې جوړه شوى وه دادارو  و ريسانواوپه عام غونډه كښې وخلګوته ورپيژندل شو .
دنوى حكومت په راتګ سره دلومړي ځل دى چى دهلمندوالي بدليږي اوپه ځاى ئې نوى والي راځي مخكي دهمدى ولايت والي حاجي شيرمحمداخندزاده ووچي څلوركاله اودوې مياشتي ئې دولايت پرڅوكۍ تيري كړي چي اوس د ولسمشركرزي لخوادمشرانوجرګې ته وغوښتل شو په ځاى ئې انجنيرمحمدداوددوالي په توګه اودشيرمحمداخندزاده وروراميرمحمداخندزاده دمرستيال په توګه وټاكل شوه .
  ",دهلمندنوى والي اومرستيال خلګوته وروپيژندل شو ل 
259,,"
 
تیره ورځ دلوگر ولایت د څرخ په ولسوالۍ کې دیوه کلي اوسیدونکو لاریون وکړ چې لا امله یې له پولیسو سره په نیښته کې دوه لاریون کوونکو خپل ژوند له لاسه ورکړ.
لاریون هغه مهال وشو چې سیمې ته پولیس پدې موخه تللي ول تر څو دسیمې کورونه تالاشي کړي. ",په لوگر کې دوه لاریون کوونکي مړه شول.
260,,"
 
دائتلافي ځواکونو خبر پاڼه کاږي چې دتیرې پنجشنبې په ورځ دکندهار په شمال کې له طالب جنگیالیو سره ددغو ځواکونو په نیښته کې یو امریکایی سرتیری او یو طالب جنگیالی وژل شوي.
 په دغه  نيښته کې بل امریکایی سرتیری او دملي اردو یو سرتیری ټپیان شوي.
امریکایي او دملي اردو سرتیري سیمې ته دیو لړ عملیاتو دترسره کولو لپاره تللي ول. ",یو امریکایی سرتیری په کندهار کې ووژل شو.
261,حقمل,"
					    					    د پوليسو په ډزو کې پرون   درى تنه لاريون کونکى د لوګر  ولايت دڅرخ
ولسوالى کې وژل شوى او څو تنه نور ټپيان شوى دى . پوليسو ويلى دى چې  لاريون کونکو غوښتل پر ولسوالى بريد وکړى . خوﻻريون کونکو دپوليسو دا ادعا نه منى او وايى چې  دوى  د ملى اردو ، ملى پوليسو او اييتلافى ځواکونو  له خوا دشپى  له طرفه ددوى د کورنو  دتلاشى کولو 
د غندلو په موخه دا لاريون کړى وو او له دولت څخه غواړى  چې د  داډول بې سريو مخه ونيسى .لاريونکونکو ويل چې پرته له مخکينۍ خبرتيا د شپى له خوا د دوى کورونه کلابند،او د بامونو له لاري د خلکو کورونو ته پورته کيږى .د سيمې څو تنو اوسيدونکو وپتيله چې دوى به نن 
د خپلو وژل شويو کسانو جنازې کابل ته ليږدوى او له دولت څخه به وغواړى چې قاتلين يې محاکمه شى .دوى دا هم وايې چې خپلې روا غوښتنې به ولسمشر کرزى ته ورسوى . ",په ډزو کې يو شمير لاريون کونکى وژل شوى دى .
262,حقمل,"

د امريکا د ولسمشر مرستيال ديک چينى به په روانه اونۍ کې له افغانستان څخه ليدنه وکړى او ددوشنبې په روځ به د افغانستان د پارلمان په لومړۍ غونډه کې برخه واخلى او په دغه غوڼده کې به د امريکا استازيتوب وکړى . ويل شوى چې دى به له ولس مشر حامد کرزى سره هم خبرې اترى وکړى او روسته به پاکستان ، مصر سعودى عربستان او عمان ته هم لاړ شى .په افغانستان کې به دخپلې کتنې په ترځ کې د خپل هېواد د سرتيرو له پوځى اډو څخه هم ليدنه وکړى .  ",د امريکا د ولس مشر مرستيال کابل ته راځى .
263,حقمل,"
					    					    د حج او اوقافو وزارت له خوا په کابل کې د ښځو له پاره لومړنى 
جومات د کابل ښار د خيرخانى په سيمه کې پرانيستل شو .دا لومړنۍ
جومات دى  چې افغان ميرمنې به په جمه سره  په دغه جومات کې لمونځ ادا کوى . دغه جومات  د ٨٠٠ زرو افغانيو په لگښت جوړ شوى دى او د٤٠٠ لمونځ کونکو له پاره ځاى لرى . ",د ښځو له پاره لومړنۍ جومات پرانيستل شو.
264,,"
 
نوی ټاکل شوی افغان لومړی پارلمان به سبا نه بل ورځ دوشنبه، خپله لومړۍ غونډه وکړي او خپل کار به پیل کړي.
ویل کیږي چې دامریکې دمتحدو ایالاتو مرستیال ولسمشر ډیک چيني به کابل ته راشي او په دغه لومړۍ غونډه کې به برخه واخلي.
نوي پارلمان ته گڼ شمیر افغانان داسې انگیري چې گواکې له وخت تیرولو اودخپلو جیبونو له ډکولو پرته به نور څه له ځان سره ونه لېږدوي.
غلام نبي دکابل ښار اوسیدونکی وایي"" پارلمان به هم دحکومت په شان خپل جیبونه له ډالرو ډک کړي او دخوارانو په کیسه کې به نه وي""
احمدزی دخاکجبار اوسیدونکی بیا وایي"" مونږ اړتیا لرله چې پارلمان جوړ شي او داچې بل ورځ ته یې غونډه ده هرکلی یې کوو. حداقل مونږ خو ټاکلی دی""
خو سیاسي کتونکی او څېړونکی ولي الله شاهین بیا نوی پارلمان د قانون جوړونې او دټولنې دقانوني کیدو په لور یو سترگام بولي خو ولې بیا هم پدې اند دی چې پارلمان به نیمگړی وي.
شاهین بینوا ویبپاڼې ته وویل"" په پارلمان کې داسې غړي هم شته چې بېسواده دي چې طبیعي خبره ده نشي کولای په لویو موضوگانو کې رغنده رول ولري"".
نوی پارلمان ٢٤٩ غړي لري چې دتیرې سنبلې میاشتې په ټاکنو کې وړونکي وپیژندل شول چې دافغانستان له گوټ گوټه راغلي.
دپارلمان دلنډمهالې دارالنشاء وړاندې ویلي وه چې دپارلمان غړیو ته به دکور کرایه، لوړ معاش، ترانسپورتي او تیلیفوني اسانتیاوې به ورته برابرې کړي.
دا پداسې حال کې ده چې تیره ورځ دپارلمان ماڼۍ ته نیږدې یوه ځان وژونکي خپل ځان والوزاوه او دوه تنه عام وگړي يې ټپیان کړل. ",نوی پارلمان به د دوشنبې په ورځ لومړۍ غونډه وکړي.
265,حقمل,"
					    					    د افغانستان، پاکستان او امريکا هېوادونو د درى اړخيزه امنيتى کميسيون څوارلسمه غونډه پرون د يوې اعلاميې په خپرولو سره په کابل کې پاى ته ورسيده .په اعلاميه کې د افغانستان او پاکستان پر ګډو پولوکې د ډاډمن امنيت د رامنيځ ته کيدو په موخه د لا ډيرو او جدى همکاريو پر دوام ، په دې برخه کې د استخباراتى اطلاعاتو په راکړې ورکړې ، د ديپلوماتيکو اړيکو پر ټينګښت او دنړيوال ترهګرۍ په وړاندې په هر اړخيزه مبارزه باندې ټينګار شوى دى .په دغه غونډه کې د افغانستان لوى درستيز بسم الله د پاکستان د لوى درستيز مرستيال سليم حيات او په افغانستان کې د امريکايې فوځونو مشر تورن جنرال بيرى ګډون درلود . ددغه درى اړخيزه کميسون پنځلسمه غونډه به په راتلونکى مياشت کې په کابل کې جوړيږى . درى اړخيزه کميسيون دوه کاله وړاندى جوړ شوى دى . 					    ", درى اړخيزه امنيتي غونډه پاى ته ورسيده .
266,,"
 
دحتیځ زون دسرحدي لوا مشر حاجي ظاهر خپلې درنې او سپکې وسلې له نامسؤلو څخه دوسلو ټولو پروگرام یاډایاگ ته په خپله خوښه سپارلي.
دډایاگ پروگرام چارواکي وایي چې پدغو وسلو کې ٤٠٠ بکسه مرمۍ او ٤٩٠ دهاوان مرمۍ يې له نور درنو وسلو سره یوځای ورته سپارلي.
دډایاگ پروگرام له نامسؤلو وسلوالو څخه وسلې ټولوي چې سږ کال دجون په میاشت کې دولسمشر دمرستیال کریم خلیلي په مشرۍ پیل شو.  ",حاجي ظاهر دډایاگ پروگرام ته وسلې وسپارلې.
267,حقمل,"
					    					    د کوچيانو په استازيتوب سرور احمدزي په يو خبرى غونډه کې د پنجشنبې په ورځ  له دولت څخه  په ټول افغانستان کې د کوچيانو د
دقيقو سرشميرنې غوښتنه وکړه . ده کوچيان دټولنې يو محرم قشر وباله
او تينګار يې وکړ چې دولت بايد  دوى ته دهېواد په بيلا بيلو سيمو کې  داستوکنى ښارگوتى . روغتيايى  مرکزونه او ليليه ښونځۍ جوړې کړى  او د دوى د ځلميانو له پاره د د هېواد د زده کړو په لوړو موسساتو کې
 د زده کړې  لارې چارې برابرى شى .احمدزى وويل  چې کوچيان له پرمختيايى پروګرامونو څخه برخمن نه دى . ",د افغانستان کوچيان دقيقه سرشميرنه غواړي .
268, ځلمي مشال,"
 ځلمي مشال انسانان كم وو چي اوس خرو هم ترهګري ته لاس واچاوه، خبر راغلي چي د بدخشان په ولايت كي يو خر ترهګر د يوځانمرګي بريد په ترڅ كي د جي ټي زيډ يو موټر الوزولي، يو شمير كسان ټپيان شوي او د يو شمير دولتي ودانيو شيشي ماتي شويدي، د يوخر ترهګر لپاره يوه لويه لاسته راوړنه ده. خبري سرچينولا تصديق كړي نده چي ترهګر خر كورني خر وو كه بهرني او نه لا دا مالومه ده چي خر د القاعده رسمي غړيتوب درلود كه يواځي په رضا كارانو كي شامل وو، نه يواځي خبري سرچيني بلكي د هيواد ټول امنيتي ارګانونه هم پدي ندي بريالي شوي چي تراوسه د خر اصل ونسب، اوسني يا پخواني ادرس د تليفون كومه شميره اويا هم سياسي تړاو مالوم كړي، مالوميږي چي خر د خپل ټولي خرګري سره سره په ترهګري كي له پوره هوښيار توب نه كار اخستي او په دي بريالي شوي چي د ځانمرګي بريد نه وروسته هم خپل هويت پټ وساتي. دا خر په ترهګري كي تر ټولو هغو ترهګرو هوښيار وښوت چي تر ځانمرګي بريدونو وروسته يا يي ككري روغه پاتي وي او پري وپيژندل شي او يايي هم د جيب له كومي څنډي د اسلام آباد او يا پيښور كوم ادرس يا كومه د تليفون شميره لاس ته راشي، خپله هم رسوا شي او د نورو د رسوايي لامل هم شي. البته خروته يو شمير ډير سخت بد بين كسان چي په هيڅ توګه د خرو په عقلمندي يي باورنه راځي، هغوي پدي خبر هم باورنكوي، او وايي چي دا خر د خپل ډير خرتوب له امله د كوم ترهګر د شيطاني ذهن نه قرباني شوي، او هغه په دي توګه چي ترهګر دخپل ځان پرځاي د خر د سادګي نه په ګټي اخستني خر په منفجره موادو بار كړي او د ښار خوا ته يي ليږلي، خر د خپل خرتوب له مخي څه پوهيده چي څه پري بار دي، غنم او كه باروت. د خرهمدي خرتوب د جي ټي زيډ دموټر او ديوي وداني د شيشو په خوا كي د خرژوند هم واخيست او د نورو خرو د بدنامي سبب هم شو. تراوسه خره په دي خوشحاله وو چي ترهګر يواځي انسانانوكي دي خو دادي اوس خره هم دخپل خرتوب له مخي په ترهګري تورن شول. كه د خرو د عقلمندي په هكله د بد بينو كسانودا تيوري ومنوچي پورته ياد شوي خر ترهګر نه وو بلكي د خپل خرتوب قرباني شوي نو حكومت او امنيتي مقاماتو ته به ډيري ستونزي جوړي كړي. كه امنتي مقامات زما مشوره مني نو امر دي وكړي تردي وروسته كه خر په كومه ښاري سيمه كي وليدل شو، ليدلو سره سم دي ووژل شي، خو كيداي شي د حيواناتو د حقوقو انجمنونه دي كار سره مخالفت وكړي او ووايي خره خو څه انسانان ندي چي بايد په دومره بي رحمي د وژلو اجازه يي وركړل شي. نو يواځيني چاره چي پاتي كيږي هغه داده چي تردي وروسته هرڅوك چي غواړي خر وساتي نو بايد دخر دساتلو او چلولو لايسنس ترلاسه كړي، پرته لدي بايد ټول خره راجستر شي او هرخر يو نمبرپليټ ولري چي يو يي دمخه په غړي كي ځوړند وي اوبل يي شاته ترلكي ځوړند وي. نو بيا كه كوم خر ترهګر شي، اوپخپله غواړي ځان والوزوي او يا هم دخپل خرتوب له مخي خاونديي والوزوي نو مالوميږي به چي دا خر كوم خر وو؟					    ",ترهګر خر ( طنز )
269,غلام جيلاني ځواك,"
					    					    غلام جيلاني ځواك د كنګره ملي ګوند په واك كي دټولو قومونو د ونډي اود واك دعادلانه ويش په نوم په افغانستان كي د فدرالي نظام وړانديز مطرح كړ. البته دا لومړني ځل ندي چي په افغانستان كي د فدراليزم غوښتنه مطرح كيږي ، تردي دمخه د ديمكراسي په لسيزه كي هم دا غوښتنه د ستم ملي د ډلي لخوا چي هيڅكله يي ونشول كولاي د افغانستان په سياسي ډګر كي د يوسياسي ګوند په توګه را برسيره شي، مطرح شوي. په هغه وخت كي هم ددي غوښتني ترشا پخواني شوروي اتحاد ولاړ وو او غوښتل يي په افغانستان او سيمه كي د خپلو اهدافو لاس راوړلو په خاطرد ايديالوژي په خواكي يوه بله وسيله هم ولري، او دا بله وسيله په افغانستان كي د موجود اتنيكي تربګنيو نه ګټه اخستنه وه. دخلق او پرچم د واكمني په مهال د ورونو مليتونو ترعنوان لاندي په لوي لاس قومي او ژبني تربګنيوته لمن ووهلي شوه، دا تربګني د مجاهدينو اوبيا د طالبانو د واكمني پرمهال لا پياوړي شوه، خود طالبانو د را پرځيدو اود بن دتړون نه وروسته قومي اوژبني تربګنيو ترډيره حده خپل رنګ بايلود. پخواني شوروي اتحاد ياني اوسني روسيه د نظام د كيفي بدلون له امله د يو بحران د دوري له تيرولو وروسته اوس بياغواړي خپل استعماري اغيزوته په سيمه كي پراختيا وركړي، په افغانستان كي روسيه اوس د ايديالوژي وسله په لاس كي نلري نو په همد ي خاطر غواړي په افغانستان كي د ژبني اوقومي تربګنيونه ديوي سياسي وسيلي په توګه ګټه واخلي. د كنګره ملي ګوند مشر لطيف پدرام او ځيني نوروغړويي چي له پخوا نه د پخواني شوروي اتحاد سره اړيكي درلودي دادي يوځل بيا د فدراليزم دمسئلي په پورته كولو كولوژبني او قومي تربګنيو ته لمن وهي، پخپله پدرام هم په دي پوهيږي چي د فدراليزم غوښتنه په افغانستان كي يوه ناشوني غوښتنه ده، د فدراليزم د غوښتني پورته كول يواځي قومي تربګنيو ته لمن وهل او بي ګټي تمرين دي، نو ددي غوښتني شاته بل هدف دي اوهغه روسيي ته په افغانستان كي د لاسوهني زمينه برابرول دي. د افغانستان د اساسي قانون لويي جرګي، د ولسمشري او اوس د ملي شوري ټولټاكنو وښوده چي د فدراليزم غوښتنه څومره رښتيني ده او څومره منونكي لري، د كنګري ملي ګوند په ملي شوري كي حتي يوه څوكي هم ترلاسه نكړه، چي داپخپله د فدراليزم د غوښتي پوچوالي په ډاګه كوي نو ضرورت نه ليدل كيږي چي د فدراليزم په هكله څه ووايم، په دي هكله همدومره بس ده چي فدراليزم نه په افغانستان كي شوني دي اونه يي د افغانستان خلك مني، البته نن غواړم د د ډيورنډ د كرښي په هكله د كنګري د موقف په هكله يو څه ووايم. لطيف پدرام او دده په شان يوڅو نورو كانديدانو د ولسمشري په ټولټاكنو كي هم د ډيورنډ كرښي د لانجي د حل غوښتنه كړي وه، د ډيورنډ د كرښي د لانجي د حل نه ددوي مطلب دا ندي جي ګواكي د افغانستان نه بيلي شوي سيمي دي بيرته افغانستان ته وسپارل شي، بلكي دوي غواړي افغانستان نور خپلي دي غوښتني نه تير شي او د ډيورنډ كرښه د افغانستان اوپاكستان د نړيوالي پولي په توګه په رسميت وپيژندل شي. اوس يوځل بيا لطيف پدرام د د كنګره ملي په نوم يو كاغذ كي د ډيورنډ د كرښي په هكله يوه مركه لري، په دي مركه كي پدرام په غوڅه توګه د دي ستري ملي داعيي سره خپل مخالفت ښودلي، په مركه كي پدرام وايي: ""پرويز مشرف رئيس جمهوري پاكستان در جريان ديدارش با وزير امور خارجه امريكا گفته بود كه براي جلوگيري از رفت و آمد تروريست ها ميخواهد مانع يا ديوار امنيتي ميان افغانستان وپاكستان ايجاد كند، آقاي كرزي به صراحت با پرويز مشرف مخالفت كرد­ _ يعني كه نه! قبول نداريم. آقاي كرزي دليلي ارايه نكرد كه از نظر حقوق بين المللي قابل استناد باشد آقاي كرزي خطر جدايي قبايل افغان ( پشتون) را عنوان كرد، اظهار كرزي بيانگر تمايل قومي توام باتعصب بود."" پدرام د خپلي مركي په بل ځاي كي وايي: ""به هرحال معاهده امضا شده است بدون قيد زمان اين خط ( خط ديورند) از پامير تاكوه ملك سياه كشيده شده و از نظر حقوقي اشكال ندارد. اگر خيانتي صورت گرفته مسئوليت آن به عهده اميرعبدالرحمن خان است.به نظر من اين خط اواين ماجرا كاري است پايان يافته. تا جايي كه معلوم است دولت افغانستان سندي و دليلي براي بطلان آن در اختيار ندارد، هياهوي بسيار بر سر هيچ است."" پدرام دلته د خپلو ژبني او قومي تعصبونو له مخي د افغانستان ديوي ډيري ستري ملي داعيي نه انكار او هغه سر ه مخالفت كوي، چي په دي توګه پدارم يو ځل بيا د افغانستان يو والي، وحدت او ملي ګټو سره خپله دښمني په ډاګه كوي. پدرام چي په همدي مركه كي د برلين خط او د اسرائيل او فلسطين ترمنځ د امنيتي ديوال د جوړولو سره مخالفت كوي، د قومي اوژبني تعصب له مخي د هغه ناروا كرښي نه چي استعمار پري افغانستان په دوه برخو ويشلي ملاتړكوي. دلته غواړم پو څو ټكي پدرام ته ور په يادكړم. د ډيورنډ كرښي په هكله د ښاغلي كرزي موقف يو ډيرڅرګند، روښانه او د افغانستان د ملي ګټو سره سم يو موقف دي، د يوزر او يو نورو دلايلو په خوا كي ترټولومهم دليل دادي چي كومي سيمي چي د ډيورنډ كرښي د افغانستان نه جلا كړي هغه د افغانستان د تن يوه برخه ده او ددي سيمو بيرته افغانستان سره يوځاي كيدل دافغان ملت غوښتنه ده، نو كرزي د يو منتخب ولسمشر په توګه مكلف دي له دي ستري ملي داعيي دفاع وكړي، د افغانستان د حكومت لپاره همدومره ممكن وو، د ښاغلي كرزي موقف او همدا رنګه په دي اړه د افغاني مطبوعاتو او افغاني پيژندل شوو شخصيتونو مركو پاكستان پرخپل ځاي كښيناوه، دا افغانستان لپاره يوسياسي بري او پاكستان لپاره يو سياسي ناكامي وه، خو پدرام دلته د پرويز مشرف خوا نيولي د افغانستان موقف ناسم اود پاكستان دريځ له حقوقي پلوه سم بولي، په زړه پوري ده چي افغانستان سره دښمني پدرام اوپريزمشرف سره په يوه كرښه ودرولي. د پدرام لخوا د پاكستان د موقف نه ملاتړ څه تصادفي خبره نده، پدرام چي په شدت په ژبني اوقومي تعصبونو اخته دي ويره لري كه يو ورځ افغانستان وكولاي شي خپل داستر ملي هدف لاس ته راوړي او هغه سيمي چي برتانيوي استعمار زموږ له تن نه بيلي كړي بيرته افغانستان سره يوځاي شي، نو په افغانستان كي اوسني اتنيكي تركيب به زښت زيات توپير پيداكړي. نو بيا به پدرام اود دوي سيمه ييز او نړيوالو ملاتړو ته چورلټه ناشوني شي چي په افغانستان كي د قومي او ژبني توپيرونو نه ګټه واخلي، په همدي خاطر ده چي پدرام او ډله يي هڅه كوي افغانستان د ډيورنډ كرښه د افغانستان د نړيوالي پولي په توګه وپيژني او د كرښي د دواړو خواوو افغانانو د پيوستون مخه ونيسي. پدرام بايد په دي پوه شي چي د ډيورنډ كرښه پرته لدي چي افغانستان په دوو برخو ويشلي، دا كرښه په دي سيمه كي د استعمار د موجوديت پايله ده، او هيڅكله د كرښي دواړو خواوو افغانانو دا ويش ندي منلي، له حقوقي اړخه هم دا تړون يو مړ تړون دي، اول دا چي ددي تړون سل كاله پوره شوي او په دي سل كالو كي دا تړون نوي شوي ندي چي په دي توګه پخپله داتړون خپل قانوني اعتبار له لاسه وركوي، دا هغه حقيقت دي چي حتي ځيني پاكستاني چارواكي هم پري اعتراف كوي، دمثال په توګه د پاكستان د صوبه سرحد پخواني ګورنر په خپله يوه مركه كي مشرف ته مشوره وركړي وه چي د ډيورنډ تړون د سل كالو په تيريدو خپل قانوني اعتبار له لاسه وركړي او اوس بايد پاكستان افغانستان سره د پولي په هكله يو نوي تړون لاسليك كړي. خو پدرام افغانستان سره په دښمني كي د نوموړي پاكستاني جنرال نه هم پښه اړوي او د ډيورنډ مړ تړون اوس هم ژوندي او د اعتبار وړ بولي. بله دا چي له حقوقي اړخه هركله چي ديو تړون يويا دواړه اړخونه موجود نه وي، هغه تړون پخپله خپل قانوني اعتبار له لاسه وركوي، نو لدي امله هم دا تړون نور يو مړ او د قانوني اعتبار نه بي برخي تړون دي زه غواړم خپله دا خبره يوځل بيا تكرار كړم چي ددي تړون قانوني اړخ چي هرڅنګه وي، د كرښي دواړو خواوو افغانانو ته د منلو وړ ندي، يوه ورځ نه يوه ورځ افغانان به دا كرښه له منځه وړي لكه څنګه چي د برلين كرښه له منځه لاړه، لكه څنګه چي چين وكولاي شول خپلي له لاسه وركړي سيمي بيرته لاس ته راړوي په همدي توګه افغانستان به هم خپل دي ستر ملي هدف ته رسيږي. پدرام وغواړي كه ونه غواړي پاكستان له منځه تلونكي او هغه سيمي چي انګريزي استعمار زموږ له خاوري بيلي كړي هغه بيرته افغانستان سره يوځاي كيدونكي دي، د پاكستان وجود چي نيمايي برخه يي دافغانستان او نيمايي برخه يي دهند خاوره ده، نه افغانستان ته د منلو دي اونه هندوستان ته. د افغانستان حكومت،سياسي ګوندونه، او نور ټولنيز سازمانونه بايد په دي هكله يوه جامع ملي ستراتيژي ولري، ټولي هغه لاري چاري بايد ولټول شي چي موږ دي سترملي هدف ته نژدي كوي، ددي سيمو افغانستان سره يوځاي كيدل به په افغانستان كي موجودي قومي اوژبني ستونزي له منځه يوسي، ددي په خوا كي افغانستان به ديوداسي ګاونډي له شرنه خلاص شي چي تل د افغانستان د كمزوري كولو په فكر كي دي، په دي توګه نه يواځي افغانستان بلكي د سهيلي اسيا ټوله سيمه د هغه پوځي او امنيتي ګواښونونه وژغورل شي چي په يو بل د نه باور له امله اوس ورسره مخ دي. 					    ", كنګره ملي !؟ او د ډيورنډ كرښه
270,,"
 
دولسمشر کرزي دمطبوعاتي دفتر له لورې په خپرې شوې خبر پاڼه کې راغلي چې ولسمشر د هلمند په نادعلي ولسوالۍ کې دیوه ښوونځي دیوه ښوونکي وژنه غندلې اوداکار یې دهیواد ددښمنانو بللی.
ولسمشر دهیواد پر دښمنانو غږ کړی چې دداډول کارونو په ترسره کولو به ونشي کړای دهیواد بچي له ښوونې واړوي. ",ولسمشر په هلمند کې دوژل شوي ښونکي وژل وغندل.
271,سهار گل,"
طالبانو ويلي چې په کابل ښار کې پرونې چاودنه ددوی لخوا ترسره شوې. قاري يوسف چې ځان د طالبانو وياند معرفي کوي، ويلي چې دا چاودنه د يو افغان لخوا ترسره شوې او زياته کړې يې ده چې ددې پيښې په پايله کې باندنيو ځواکونو ته هم ځاني زيان رسيدلی دی. د قاري يوسف په وينا، بريد کوونکی منير احمد نوميده او د کونړ له ولايت څخه ؤ. خو امنيتي چارواکي بيا وايي چې په دې پيښه کې پرته له بريد کوونکي څخه بل څوک نه دی وژل شوی او ټپيان هم عادي لارويان ؤ. دا ځانمرګې چاودنه پرون د کابل پر وخت د ماسپښين د دوه نيمو بجو په شاوخوا کې د کابل ښار دارالامان ماڼۍ ته څيرمه رامنځته شوه او ويل کيږي چې د بريد کوونکي موخه د سوله ساتو ځواکونو موټرونه  ؤ. ",طالبانو  کابل کې د پرونۍ چاودنې پړه پرغاړه واخيسته
272,,"
",
273,,"
",
274,علامه رشاد اكاډيمي,"
 
 
دارواښادسليمى صاحب دناڅاپي مړينى په اړه 
دعلامه رشاد اكاډيمۍ دخواخوږۍ پېغام
 
په اخر كښى لويه خدايه دغه خواست كوم له تا            ” سليمى” چي داسي كېږي تى لا اوس كړې نيمه خوا
 په ډېري خواشيني سره مو واورېدل چي دهېواد او سيمي دلرغونو آثارو سره يو خواخوږى اوليوال او پر ادب مين عبدالحليم سليمى تيره ورځ په يوه ترافيكي پېښه كي له دې نړۍ څخه دفنا پر لوري كډه وكړه.
په اوسنى ليكوال دريم ټوك ۱۴۷۲ مخ كي راغلي :
” … په شخصي ژوند كي ښاغلى سليمى احساساتى كارونه كوي ، لږ عاقيبت ته ملتفت وي ، دسبا غم ورسره نه سته هر وخت يې ډېري پيسې پيداكړي خو هيڅ نه وي ورپاته سوي . سليمى دشوق او ذوق په كارونو كښي دمستظرفه صنايعواو تاريخي آثارو سره مينه لرى ، دكتاب او كتابخانو هم ډېر شوقمند دى … ”                                            
 دعلامه رشاد اكاډيمي ارواښاد سليمي صاحب ته په دعا سره ددوى كورنۍ ته خواخوږي څرګندوي .                                                                                            
 
انالله وانااليه راجعون
 

ارواښادعلامه رشادبابا او ارواښادعبدالحليم سليمي
 

د بېنوا فرهنګي ټولني مشر عبدالاحمدمحمديار ، ارواښاد عبدالحليم سليمي ، ميرويس حبيبي ، او شېرشا رشاد
( دعلامه رشادبابا لومړۍ تلين غونډه کندهار)
 
 
 
 
 
                                                                                           ",دعلامه رشاد اكاډيمۍ دخواخوږۍ پېغام
275,,"
 
نن یوې خبري غونډې ته په افغانستان کې دنړیوال بانک مشر جین میزاریل وویل چې نړیوال بانک وروسته له هغه چې دافغانستان په ٢٤ کلیو کې دکلیو دپراختیا وزارت دملي پیوستون پروگرام لاندې، دکارونو تر کتنې وروسته ددغه پروگرام څخه خوښي څرگندوي اودخپلو کارونو دلاښه بیولو کې دکلیو دپراختیا وزارت ستايي.
نوموړی دغه راز وایي چې د ملي پیوستون له پروگرام سره یې تر دې مهاله ٢٣٤ میلیونه ډالره مرسته کړې چې په ١١ زرو کلیو کې پلې شوې.
نوموړي داهم وویل چې لا به نورې مرستې هم له دغه پروگرام سره وکړي.
دنړیوال بانک دنورو مرستو په اړه نوموړي وویل چې ٢٠٠ ملیونه ډالره وړیا مرستې نړیوال بانک دبریښنا په تولیدولو، ٧٥ ملیونه ډالره داوبولگولو پر پروژو، ١٢٠ ملیونه ډالره یې په نورو بنسټیزو کارونو کې لگولي او یا یې لگوي.
نړیوال بانک له افغانستان سره دمرستندویو ټولنو څخه دی چې په گڼ شمیر پروژو کار کوي. ",نړیوال بانک دملي پیوستون کارونه ښه وبلل.
276,,"
ع . نورزی - هلمند
دهلمنددمركزلښكرګاه ديوې ښونځى يومتعلم اويوملازم ووژل شول .
نن دغرمې لس كم دولس بجې دهلمنددمركزلښكرګاه دكارته لګن دښونځى يوزده كونكی ( محمدرسول ) اويوملازم هله ووژل شول كله چي پرموټرسيكل سپوردوسلوالوورباندى بريدوكړي .
دهلمند امنيه قومندان مل پاسوال عبدالرحمن صابردبېنواخبريال ته وويل : چي وسلوال تښتيدلي اودمحمدرسول په نامه دنهم صنف زدكونكي اودصلاح الدين په نامه دښونځى ملازم يې وژلي دى .
دپېښي په ځاى كښې عيني شاهدشاباران وويل : چي بريدكونكوسپيني بګړۍ تړلي وي چي په هواكښې ئې ډزي هم كولي اوپرموټرسيكل سپاره ول .
داپېښه په داسي وخت كښې رامنځته كيږي چي دوه ورځي وړاندي ددى ولايت په نادعلي ولسوالي كښې هم دلغماني په نامه يوښوونكي ددووسلوالولخواوژل شوي وو .
  ",نن د لښکرګا په يوه ښوونځي کي دوه تنه ووژل شوه
277,,"
",
278,سيدحسين پاچا,"
 سيدحسين پاچا له انگليستان اكسفورډ څخه  
",د نصيرالله بابر او ملامحمدعمر پام وړ 
279,اکمل داوی - انګلستان,"
اکمل داوی - انګلستان 
تا سهار وچه ډوډې او خوږې چاې په بيړه وخوړل - قلم، کتاب او کتابچه دې کڅوڼې ته واچول او زړې چوټې دې په پښو کړې  ”مورې د خداې په امان زه مکتب ته ځم! “ مورکې له پخلنځي په لوړ غږ وويل ” زويه خداې دې مل او ساتندويه سه! “ 
 
آسمان د نورو ورځو په څير تک شين وو، د لمر وړانګو د لښکرګاه ښار هغې کوڅې رڼولې چې ته پرې له خپلو همزولو سره په خندا او هيجان د کارته لګن ښوونځي ته روان وې. ته مکتب ته تلې، هغه کنډواله چې پر سپيره ډاګ يې ناسته، د يخنې احساس نه درولود – هغه بې شيشو کړکۍ – هغه بې دروازې خونه چې مخامخ ديوال يې په تور رنګ لړل سوې او ښوونکي پرې د پوهې او زده کړې کرښې باسي. 
 
پوره نهه کاله د کارته لګن ښوونځی ستا ټاټوبی وو، پدې کنډواله کې دې نهه کاله د خداې و رسول او د انسانيت و افغانيت سبقونه زده کړي وه – ايله درې کاله نور پاتي وه، بيا دې پوهنتون ته د تلو ارمان درولود – ډاکټر کيدې او د لښکرګاه رنځمنو ماشومانو، ښځو او زړو ته دې پخپل لاس د درملنې هيله درلوده.
 
ظالمانو او خداې ناترسو،  ته د ډاکټر کيدو په ګناه  ونيولې – د انسانيت و پوهې په جرم يې محاکمه کړې او د ماشومتوب او بې ګناهۍ په مردکيو يې شهيد کړې. دا کوم لاس وو، کوم زړه وه او څنګه مخلوق وو چې پر تايې ماشه وچلوله؟ آيا انسان وو؟! 
 
احمد، پښتون، مسلم او نورو همټولګيان ستا پسي اوښکې تويوي او وايې محمد رسوله مه ځه! مه ځه او موږ د وحشت، ناپوهۍ او بې وزلۍ په تيارو کې يوازې مه پريږده! پاتي سه – زموږ په زړونو او فکرونو کې او موږ ته د انسانيت او پوهې احساس راکړه! موږ د ناپوهۍ په وينو لمبېدلي ولس ته د ورور-ولۍ او مهربانۍ لاره راوښيه! 
 
(وړانديز: اوس مهال چې د کابل پر واټونو نومونه ايښول کيږي، ښه به وي چې د محمدرسول په نامه هم کوم واټ ونوول سي او د شونتيا په صورت کې دې د لښکرګاه د کارته لګن ښوونځې هم د محمد رسول په نامه ونومول سي. که له دغه وړانديز سره موافقه ياست نو لطفا بينوا ته يو-دوې کرښې وليکې. 
په مينه ( اکمل) 
    



 مېرخېل وردګ- ناروې 
په رښتيا چي د ځوانيمرګ محمد رسول د شهادت خبر يو  دردونکۍ خبر دۍ، په حق چي تر اوسه ډير بې فرهنګه او خدای ناترسه انسانان (ځناور) زمونږ په منځ کښي شته دي او په لوی لاس د علم  ډيوې وژني . زه ستا د نظر سره سل په سله همږغی يم هرو مرو يو روډ او هماغه ښونځی د شهيد محمد رسول په نامه ويادول شی، او د ښاغليو چارواکو نه هيله من يم چی ستا دغه په ځای نظر ته درناوی وکړي او له بلي خوا د شهيد سپځلی نوم تل پاتی شي .د ده ارواح د ښاده وي او د د ټولي کورنۍ ته د لوی او بخښونکي رب ج نه د زړه صبر غواړم٠ ستاسي له نيک او په ځای نظر نه هم ډيره مننه 



 بابوزی _ هالنډ
ځواني مرګه محمد رسول جانه ! زما نوم هم ستا د نوم په شان دۍ ، ستا د قاتلينو د توپک مرمۍ مي پر خپل سينه احساس کړه ،وژړيدم او قاتيلانو ته مي همدا څوخبري پر خوله راغلي او په بيا بيا مي ويل چي : قاتله لعنت پر تا، تا څوک وواژه ؟ تا پر چا خپل د توپک خوله خلاصه کړه ؟ ته زما د دې بهيدلو سرو وينو څخه چي د تنکۍ ځوانۍ ويني دي ، خپل امارت ګټلای سې ؟ تا څه وکړل ، ما ته خو لا د ماشومتوب ډيري مستۍ پاته وې ، هغه مي پوره نه کړي تا د کوم چلتار والا او کوم تورمخي د خوشاله کولو لپاره زما تنکۍ ځواني نيمه خوا کړه ، او ته پوهيږې تا څه وکړل ؟ هو تا زه يوازي د خپل پلار مور او زما د کورنۍ څخه بيل کړم ، اوستا ډزو زه تور خاورو ته وليږلم ، زه هلته يوازي يم ، پلار مي نشته ، مور مي نشته او د ټولګۍ همزلي مي نشته ، د او ولي ؟ زما قاتله ته يې واوره چي زه به هر وخت همدا وايم چي ولي ؟ ولي ؟ او ولي ؟ 


",د ځوانيمرګ زده کوونکي  محمد رسول په وير کې
280,صالح محمد صالح,"
					    					    صالح محمد صالح ”د کوکنارو کرنه- قاچاق او دودېدنه د افغانستان لپاره يو ستر ګواښ ګڼل كېږي، چې دغه هېواد ته يې په ملي او نړيواله كچه ګوزار وركړى دى“. دا خبره نن د هر چارواكي له خولې څخه اورو، چې نړيوال ملاتړ يې هم ورسره بدرګه كوي. له همدې كبله د نړۍ زيات هېوادونه په دې باور دي چې افغانستان د نړۍ په كچه د مخدره توكو په توليد او قاچاق كې لومړى مقام لري. امريكا اعلان كړى، چې ۷۸۰ مليون ډالره به د دغو توكو د له منځه وړلو لپاره بېلوي، دغه راز د انګلستان دولت هم د يوه اووه كلن پروګرام لپاره اووه مليونه ډالره په پام كې نيولي، چې د كوكنارو د له منځه وړلو پر لار به يې لګوي. دا چې دغه پانګه به وكړاى شي، چې د دې كر مخه ونيسي، دا بېله موضوع ده، خو پر دې خبرې تر غور وړاندې به ځينې هغه فكټورونه راوسپړو، چې دومره پام نه ورته كېږي او د چا خبره زيات كسان په دې اړخ كې له مړې ګېډې خبرې كوي. پر دې خبره خو په واشنګټن كې د افغانستان لپاره د سوله ساتو پوځونو پخوانى رئيس هم اقرار كوي، چې: ”افغانانو ته دا ستونزمنه ده، چې د مخدره توكو پرضد دې مبارزه پيل كړي، ځكه دوى ته يې مادي ګټه هم د پام وړ ده.“ دغه راز په دې وروستيو كې د افغانستان د عالمانو شورا هم اعلان وكړ، چې د كوكنارو د مخنيوي لپاره په كار ده، چې اوچت ګامونه اوچت شي او نړيوال هم بايد په دې برخه كې افغانستان هېر نه كړي، د دې تر څنګ كله چې د افغانستان لومړني منتخب ولسمشر د لوړې مراسم ترسره كول، نو تر دې مراسمو وروسته ورځو كې يې د وينا عمده موضوع د كوكنارو د كر، قاچاق او دودېدنې د بنديز مسئله وه. د ۲۰۰۴م كال د نومبر پر ۲۳مه نېټه مې د بي بي سي راډيو په ماښامنۍ خپرونه كې د ښاغلو: انورالحق احدي، نصرالله ستانكزي او مياګل اروال هغه ګردى مېز واورېد، چې ښاغلي داود جنبش يې كوربه توب پر غاړه درلود، د دې ګردي مېز موضوع هم د همدغه نشه يي توكو د له منځه وړلو په باب وه. ښاغلي احدي د يوې پوښتنې په ځواب كې وويل: ”دا ستونزمنه ده، چې موږ درې تنه دې په يو څو دقيقو كې دغو كروندګرو ته داسې لاره په ګوته كړو، چې هغه دې په بشپړه توګه سمه، معقوله او جامع وي، له دې كبله بايد اوږدمهالى پروګرام په پام كې ونيول شي، چې وكړاى شي ژور اغېز ولري او د ډېر وخت لپاره كار وركړي“.  ښاغلي مياګل اروال هم د جلال اباد د زياتو اوسېدونكو د خبرو په تاييد وويل: ”خلك د مجبوريت له كبله كوكنار كري، زيات كروندګر غوښتنه لري چې د اوبو بندونه دې ورته جوړ شي، لويې ويالې دې ورته وغزول شي او د اوبو اسانتياوې دې ورته برابرې شي، چې دغه كار به په خپله د كوكنارو د كركيلي مخه ونيسي“. دغه راز ښـاغلي نصرالله ستانكزي هم ښو ټكو ته اشاره وكړه، چې په اقتصادي لحاظ يې د دې كار زيانونه په ګوته كړل او داسې نور... كوكنارو د افغانستان لپاره عمده ستونزه ده، خو داسې هم نه ده چې دا ستونزه دې دومره لويه وي، چې د حل يوه لار هم ونه لري. تر هرڅه وړاندې خو بايد هغه لاسونه لنډ كړاى شي، چې دغه توكي په ګرانه بيه رانيسي او ان چې اسيايي، اروپايي او نورو خليجي هېوادونو ته يې د لېږدونې او هورې د پلورنې او ماركېټ ځواك هم لري. لومړى بايد د نړيوال مافيا هغه ريښې وچې او غوڅې كړاى شي، چې د دولت په جوړښت كې عمده ځاى لري. لكه سيمه ييز قوماندانان او ځينې چارواكي، چې له يوې خوا د مخدره توكو د له منځه وړلو شعارونه وركوي، له بلې خوا په خپله عملا د دغو توكو په كرنه، لېږدونه او دودونه كې لوى لاس لري. البته نړيوال مطبوعات دغه اړخ ته زياته پاملرنه كوي او تل يې پر دې ټينګار هم دى، چې په خپله دولت هم دا مني او هر مهال ټينګار كوي، چې د دغو توكو په توليد او قاچاق كې د دغو كسانو لاس شته. د فرانسپرس اژانس په حواله: ”د انګلستان حكومت ژمنه كړې، چې اته اعشاريه درې مليونه ډالره به د يوې دوه كلنې پروژې په ترڅ كې د خوراك نړيوال سازمان ته سپاري، چې په افغانستان كې د كوكنارو د كر مخه ونيسي.“ خو بيا هم د مخدره توكو پرضد د مبارزې د ادارې مشر ميرويس ياسيني ټينګار كوي، چې د اروپايي ټولنې، امريكا او انګلستان اوسنۍ مرستې ډېرې لږې دي، بايد چې په دې برخه كې نورې مادي مرستې هم وشي، د دې تر څنګ كه بل پلو وګورو، دا مادي او مالي مرستې له څو كلونو راهيسې راروانې دي، بيا يې هم كوم درد نه دى دوا كړى، د دې پرځاى چې دغه مرستې كوم ځاى ونيسي، د دې كښت كچه يې زياته كړې هم ده، البته دې موضوع ته لږ وروسته راځو. څو كاله وړاندې وپتېيل شوه چې د كوكنارو د مخنيوي لپاره دې كروندګرو ته د يوه جريب ځمكې پر سر درې نيم سوه ډالره وركول كېږي، چې دا پيسې وروسته كمې ”پنځوس ډالره“ شوې، ان چې په زياتو سيمو كې دغو كروندګرو ته پر يوه جريب ځمكه پنځوس ډالره هم ورنه كړل شول. په ګڼ شمېر ولايتونو كې خو كروندګرو لاريونونه وكړل او غوښتنه يې كوله، چې دغه پيسې دې زياتې شي، كه نه زياتېږي، لږ تر لږه خو دې انصاف په پام كې ونيول شي، ځكه چې پيسې د زورواكو او ټوپكوالو جېبونو ته لاړې، يو كروندګر هم پرې ښاد نه شو. لس سلنې (فيصده) مثبته پايله يې هم ورنه كړه، چې اوس دا دى د څو كلونو په تېرېدو سره يې بيا هم مثبتې اغېزې او وړ پايلې نه ښكاري. د تېر لمريز كال د تلې مياشتې په وروستيو كې نيويارك ټايمز هم په افغانستان كې د كوكنارو د زياتېدو په اړه يوه څېړنه خپره كړې، چې ګواكې: ”په ۲۰۰۴م كال د افغانستان د كوكنارو كچې بېسارې بڼه درلوده، چې په تاريخ كې يې بېلګه نه ده ليدل شوې او افغانستان په دې برخه كې تر كولمبيا هم مخكې شوى دى. چې پړه يې پر ولسمشر او د بهرنيو انجوګانو پر نيمګړي كاري سيسټم وراچوي.“ په هغو شمېرو او اټكلونو كې چې په ځينو خپرونو كې راغلي او د انټرنټ د ځينو پاڼو په حواله: په ۲۰۰۴ م كال د افغانستان په ۳۲۱۲۶۳ هكټار ځمكه كې كوكنار كول شوي وو، چې په دغه كال كې يې حاصل ۴۲۰۰ ټنو ته ورسېد، له قاچاق څخه يې لاسته راغلې پيسې دوه اعشاريه اته مليارده ډالره اټكل شوي دي، چې په ۲۰۰۳م كال كې افغانستان ۳۶۰۰ ټنه ترياك توليد كړل او دا په ټوله نړۍ كې بې كچه توليد و، چې بل هېواد په دومره څومره والي كوكنار نه وو توليد كړي. ميرويس ياسيني يادونه كوي چې د ۲۰۰۰ م كال په پرتله د كوكنارو په كر كې، په سلو كې ۶۴ زياتوالى راغلى دى. خو بلې غاړې ته بيا د پاريس سهارنۍ ورځپاڼه ليبراسيون په خپله يوه سرليكنه كې كاږي: ”...په داسې حال كې چې ۱۵۰۰۰ امريكايي سرتېري او د ناټو نظاميان د افغان دولت ملاتړ كوي، بيا هم د دوى د لګښتونو نيمايي د كوكنارو له كښت څخه لاسته راځي.“ اړوندو ادارو په ۲۰۰۰ م كال كې اعلان وكړ، چې افغانستان د نړۍ لپاره يو ستر ګواښ دى، چې مخدره توكو يې ټوله نړۍ نيولې ده. په هغه كال كې يې ۲۰۰۰ ټنه كوكنار توليد كړي وو، خو اوس ګورو چې د دغه توليد كچه څوچنده زياته شوې، يانې افغانستان د ۲۰۰۰ م كال په پرتله نړۍ ته ۶۴ سلنې زيات ګواښ پېښ كړى، حال دا چې په وروستيو درېيو كلونو كې بايد دغه كښت ډېر راټيټ شوى واى او اړوندو ارګانونو هم بايد اغېزناك كارونه كولاى، ځكه چې اوس خو يې په خلاص مټ د نړيوالو ټولنو ملاتړ هم درلود او هغه خنډونه هم پر لار ورته نه وو پراته، چې پخوا يې يادونه كېدله. اوس خو پر ټول هېواد يو مركزي حكومت واكمن و، د جګپوړو چارواكو په وينا يوه واحده اداره هم موجوده وه، نو بيا دغه كرنه ولې دومره زياته شوې ده؟  نو چې داسې ده، كېدى شي په ۲۰۰۵ م كال كې دا كچه نوره هم لوړه شي او د هر كال په تېرېدو سره دا سلنه (فيصدي) نوره هم اوچته شي، چې په پاى كې به دا هېواد د دغو توكو د توليد او قاچاق لومړنى مركز شي. ملګرو ملتونو په خپل يوه رپوټ كې څرګنده كړې چې په ۲۰۰۴ م كال كې د كوكنارو كرنه، په بې كچه توګه زياته شوې، چې د ټولې نړۍ ۸۷% جوړوي، دغه رپوټ وړاندې زياتوي: ”اوس مهال د كوكنارو له كر څخه كلنى عايد درې مليارده ډالر كېږي، چې د افغانستان د تجارت عمده برخه جوړوي.“ يوه انټرنټ پاڼه د اروپا په سلو كې ۷۵ ترياك او په سلو كې ۹۰ هيرويين د افغانستان ګڼي.  زيات مهال په نړيوالو رپوټونو كې اورو، يا هم په ځينو خپرونو كې لولو چې د دې كركيلي د زياتېدو او پراخېدو يوه وجه په دې قاچاق او سوداګرۍ كې د ټوپكوالو لاس لرل دي، چې خپلې ګټې په كې پالي او دوى له دې لارې تغذيه كېږي، ان چې په زياتو سيمو كې كروندګرو ته د كوكنارو تر كر وړاندې پيسې وركول كېږي او ورته وايي چې د كال په پاى كې بايد په همدې كچه كوكنار ورته برابر كړي. نو كه كروندګر په هماغه كچه كوكنار راټول نه كړاى شي، اړ دى چې هماغه پيسې بېرته ورپوره كړي او يا هم كوكنار ورته پيدا كړي، چې دا د اوسنۍ پېړۍ يوه بله غميزه ده، ځكه چې دا د يوې بلې تېرايستونكې معاملې يوه داسې بڼه ده، چې اصلي ګټه يې د بل چا ده او خواري يې بل څوك ګالي. ستره ستونزه دا ده چې نن قاچاق وړونكي هم نارې وهي، چې كوكنار د افغانستان لپاره يوه ستونزه ده او بايد چې مخه يې ونيول شوي، هغه كس چې دا بوټى كري، هغه هم همدا چيغې وهي. چې څوك اوس دا تفكيك هم نه شي كولاى او كه يې كولاى شي څه ويلاى نه شي، ځكه اكثره عناصر چې كوكنار كري او بهر ته يې د لېږدونې وړتيا او ځواك لري، دا توان هم لري چې د وسلو په زور خلك او مطبوعاتي وګواښي، چې نړيوالو رپوټونو هم د ځينو جګپوړو چارواكو خپلوان او دوستان په دې قاچاق كې ښكېل بللي چې دا ليست خپور شوى دى.  په دې خبره نړيوال هم په يوه خوله دي، چې د كوكنارو له كر څخه لاسته راغلې پيسې كروندګرو ته نه رسېږي، ان چې په سلو كې ۱۰ ګټه يې هم جېب ته نه ورلوېږي. اصلي ګټه يې د نړيوال مافيا او هغو ډلو ټپلو ده، چې شل چنده ګټه ځنې اخلي او دغه كوكنار يا هم لاسته راغلي اپين د نړۍ په ګوټ_ ګوټ كې بازارونو ته رسوي. نو چې دغه مافيا دومره قوت او پراختيا لري، ولې يې د له منځه وړلو هڅې نه كېږي، ولې د كوكنارو تقاضا له منځه نه وړل كېږي، چې يوازې د عرضې مخه نيول كېږي، دغه پانګه چې د كوكنارو د كركيلي د بنديز لپاره بېلېږي، څوك څومره ډاډ لري چې ټولې يې پر مشروع لار لګېدلي او رښتيا هم يوه مثبته پايله يې وركړې ده. سمه ده، په زياتو سيمو كې د الوتكو په مرسته پر كروندو داسې دارو شيندل شوي، چې د كوكنارو بوټي له منځه وړي، دا داسې دارو دي، چې كروندګر كله كوكنار اوبه كوي، بوټي يې وچېږي او پاڼې يې هم ناڅاپه رژېږي، كه څوك دا موضوع په حقوقي لحاظ وڅېړي، يوڅه د غور وړ ده، ځكه په همدغو اكثرو سيمو كې دغو داروګانو پر تازه مېوو اوان چې حيواناتو هم ناوړه اغېزې كړي، چې دا يو بې ګټې كار دى، ځكه جانبي زيان هم لري، چې ټول يې همدغه بېوس او كموس كروندګر ته متوجه دى. د حيرانۍ وړ خبره ده، نړيوالې ټولنې او د كوكنارو مخالفې موسسې هر مهال شعارونه وركوي، چې د كوكنارو پرځاى بايد غنم، نور حبوبات او غلې وكرل شي، خو په زياتو سيمو كې كه كروندګر دغه توكي كري او د پلورنې لپاره يې بازار ته وړاندې كوي، هغه شوي مصارف يې هم نه پوره كوي، چې ښه بېلګه يې په هرات ولايت كې د تېر كال بهير دى، چې غنم په نيمه بيه پلورل كېدل او كروندګرو خپل غږ تر نړيوالو هم ورساوه، خو چا پرې غوږ ونه ګراوه، ليدل كېږي، چې زياتو انجوګانو به له بهر څخه په ډېره لوړه بيه غنم راواردول، يا هم تېر كال په غزني ولايت كې خلكو كچالو (پټاټې) زياتې وكرلې، خو بازار ته دومره عرضه شوې، چې اخر چا من په لسو افغانيو هم نه رانيولې، ان زياتو خلكو خو خپلې پټاټې غويانو او نورو څارويو ته وركړې، چې څو چنده تاوان يې وګاله. نړيوالې ټولنې كه د كوكنارو بندېدل غواړي، د نورو توكو لپاره دې د بازار او ماركېټ زمينه برابره كړي، كروندګر به اړ نه وي، چې له مافيا څخه د كوكنارو پيسې مخكې له مخكې واخلي. دا په خپله زباتوي چې د دغو انجوګانو او ټولنو پلان لنډمهالى او بېړنى دى، چې يوازې د اوس لپاره ورباندې غور او فكر شو، له دې كبله يې ګټه هم دومره زياته نه ده، چې مثبتې اغېزې يې تر ډېره پاتې وې. دغه ټولنې دې غور وكړي، كه نن دغه ټول كروندګر د كوكنارو له كر څخه لاس واخلي، څه به كري؟ ايا كه نور توكي وكري، نو همداسې تاوانونه به پرځان وړي؟ زيات كارپوهان خو د طالبانو د حكومت وروستي كلونه د بېلګي په توګه يادوي، چې پر كوكنارو يې بنديز ولګاوه، نو په هماغو نژدې مياشتو كې د دوى تر ولكې لاندې ټولو سيمو كې د كوكنارو كركيله تر ډېره راټيټه شوه او هېچا هم جرئت نه كاوه، چې دغه بوټى وكري. خو كه داسې يو فرمان هم صادر شي، كېدى شي زيات خلك دا ووايي چې د كروندګرو مجبوريت ته پام ونه شو، يا هم حكومت يوازې خپل ضرورت په پام كې نيسي او د مړې ګېډې خبرې كوي، بيا هم كه هماغو عمده ټكو ته پام وشي، تر ډېره حده كېدى شي چې د كوكنارو د كركيلي كچه راټيټه شي. د ناڅاپي بنديز هيله خو يې ځكه نه شو كولاى، چې اوسنيو شرايطو او امكاناتو ته په پام سره دا كار دومره شونى نه دى، په تدريجي ډول يې د ګراف راټيټونه امكان لري، خو چې د يوه منظم پلان او ستراتيژۍ له مخې كار وشي.   اكثريت ولايتونه د بندونو جوړونې ته اړتيا لري، چې د زياتو كروندګرو او ځايي اوسېدونكو غوښتنه هم همدا ده. كه دغه اړخ ته پام وشو، زياتې شاړې ځمكې به سمسورې شي، كروندګر به هم له زياتو مجبوريتونو او خواريو خلاصون ومومي، چې دا كار به د بيارغونې او ابادۍ پر بهير ډېر مثبت اغېز وكړي.  د كوكنارو د كركيلي پرځاى دې تقاضا له منځه يووړل شي، د هغو مافيايي ډلو لاسونه دې لنډ كړاى شي، چې دا توكي په لوړه بيه رانيسي. دغه كار به په خپله د دغه كښت ريښې وچې كړي.   نړيوال چې د دغه كركيلي له بنديز سره ډېره لېوالتيا ښيي او په دې برخه كې له هر ډول پرمخيون سره مينه څرګندوي، نو كه هر اقدام ويني، دوى يې د پراختيا او غوره پايلې لپاره مټې رانغاړي. كه څوك په دې برخه كې كوم فلم جوړوي، دوى ښه فنډ وركوي، كه ځينې خپرونې ورته ځانګړې شوي، نو همدغو انجوګانو ډبلې پيسې وركړې دي. يا هم كه د كروندګرو كوكنار اړول شوي، نو پر هر جريب ورته ځانګړې اندازه پيسې بېلې شوي، خو هغو كروندګرو چې په خپله خوښه يې د كوكنارو پرځاى نور توكي كرلي، يا هم ځينو سيمه ييزو شوراګانو پر دغه كښت بنديز لګولى، له هغوى سره هېڅ ډول مرسته نه ده شوې، يا هم نه دي هڅول شوي.  د ساري په توګه، د هلمند، كونړ او جلال اباد په زياتو سيمو كې ځينو ولسواليو پرېكړه كړې چې نور به كوكنار نه كري، نه به هم نورو كروندګرو ته اجازه وركړي، چې دغې كرنې ته دوام وركړي. كه چېرې د دغو كسانو اقدام او دغه هڅه په خپرونو كې منعكسه شوې واى او د دغو كسانو تجربې نورو ته لېږدول كېداى، ښايي په زياتو نورو سيمو كې هم خلك هڅېدلاى، چې دا توكي ونه كري او دا به يو اغېزناك اقدام واى.  په هر صورت، نړيوالې مرستندويې ادارې بايد اوږدمهالي پروګرامونه په پام كې ونيسي، خو خپل كارونه دې يوازې په دې نه محدودوي، چې پانګه واخلي او خپل كاري پرسونل دې زيات كړي او عملي كار يې يوازې په دې پورې محدود وي، چې تش غونډې، سيمينارونه او وركشاپونه راوبولي، يا هم يوازې خپلې چاپي خپرونې زياتې كړي. د موضوع پر ژورو اړخونو دې پام وكړي، چې دغه كرنه، له بېخه وركه كړي. په مقابل كې دې نورو كرنيزو محصولاتو ته بازارموندنه وشي، چې وكړاى شي، دغه كروندګر په مالي برخه كې تقويه كړي.  ",كوكنار،افغانستان او د نړيوالو اقتصادي پلانونه
281,عبدالله شاه ژوندون,"
                     غز  ل
 
څومره سپوږمۍ باند ي د لمر نظرو ي
هومره زما په خپــل دلبــر نظر وي
دا چې اسما ن ورباند ې ښکولئ ښکاري
په هر يو ه ستور ي د سحر نظر وي
ما يې په غاړه خپل ژوندو ن لېدلئ
ځکه هميش مې په گودر نظر و ي
چې مو د ميني ژوند ته سا ورکو ي
خود به زموږ په ماز د يگر نظر و ي
دا زموږ زړو نه يې طا قت نه لر ې 
د ښکو لو څو مره جادوگر نظرو ي
                         
                         ژوندو ن قره با غ ",غزل
282,,"
 
دافغانستان دژورنالستانو دخپلواکې ټولنې له اړخه په خپرې شوې خبرپاڼه کې راغلي چې تیره شپه په مزارشریف کې ددولتي تلویزیون خبریال فهیم احسان په ناپیژندلي توگه وژل شوی.
دافغانستان دژورنالستانو دټولنې مشر رحیم الله سمندر ویلي چې خبریال فهیم پدغه تلویزیون کې یو پروگرام چې زیاتره به یې نیوکې په سیمیزو مشرانو کولې چلاوه. او ددغه پروگرام په چلول لا له پخوا تهدید شوی او ان وهل شوی هم وه.
خبرپاڼه کاږي نور مالومات به راټولوي او کورنۍ یې له څرگندونو څخه دویرې له کبله څه نه وايي.
تر دې وړاندې څو ځله له خبریالانو سره داډول چلند شوی. ",مزارشریف کې یو افغان ژورنالست وژل شوی.
283,,"
 
دزابل ولایت امنیتي چارواکو ویلي چې تیره شپه طالب جنگیالیو دکابل کندهار په لویه لاره دزابل ولایت دشاجوی په ولسوالۍ کې په یوې امنیتي پوستې حمله کړې چې درې امنیتي سرتیري یې وژلي او یو تن بل امنیتي سرتیری يې لادرکه کړی.
طالب جنگیالي امنیتي سرتیرو ته اړول شوې ژوبله زیاته گڼي او دیوه طالب جنگیالي دوژل کیدو خبر هم ورکوي.
ویل کيږي چې دې جگړې پوره یو ساعت دوام درلود.
زابل هغه ولایت دی امنیتي وضعیت پکې دطالب جنگیالیو دشتون له امله خراب گڼل کیږي. ",په زابل کې درې امنیتي سرتیري طالبانو وژلي.
284,خپلواکي فرهنګي مرکز,"
په مزارشریف کې د افغاني ژورنالیست ارواښاد فهیم احسان د ترور له امله د ( خپلواکۍ ) د خپرونې دخواخوږۍ پیغام 
 
ډنمارک   ۱۸/۱۲/۲۰۰۵
 
په ډېرې خواشینۍ سره مو خبر ترلاسه کړ چې په مزارشریف کې د افغانستان د راډیو – تلویزیون سیمه ایز ژورنالیست فهیم احسان پر ټولنه باندېد مسلطو مافیایي  ټوپکوالو لخواد لیندۍ د میاشتې پر شپږ ویشتمه نېټه   ووژل شو  او په دې توګه د شهادت لوړه مرتبه یې ترلاسه کړه ( لوی خدای دې ښه جنتونه ور په برخه کړي )
 
فهیم احسان چې د ټلویزیون یو شمېر غوره خپرونې او له هغې جملې پر چارواکو د نیوکو یوه په زړه پورې خپرونه یې چلوله  د خپل رښتیني ژورنالیزم قرباني شو .ارواښاد فهیم فکر کاوه چې ګواکې په افغانستان کې د اعلان شوې خو ورکې دموکراسۍ  تر سیوری لاندې د وینا او بیان خپلواکي شته ، خبریال فهیم  فکر کاوه چې ټولنه د خدمتګارو، هېوادپالونکو او رښتینو چارواکو په لاس کې ده نو ځکه یې خپلې خبرې په زغرده کولې ، فهیم فکر کاوه چې نور نو د کرزي دولت د بشر د حقوقو او د افغان د سر د ساتلو پیاوړي امنیتي  واک دی ، فهیم احسان فکر کاوه چې د مطبوعاتود خپلواکۍ( تش په نامه )  او د ژورنالیستانو د قانوني خپلواکۍ پلوشې د افغان ژورنالیستانو د ژوند او کار پر ټولو اړخونو خپلې لورینې خپرې کړي ، خو له بده مرغه داسې نده .نن په افغانستان کې تر بل هر چا زیات ژورنالیست او ژورنالیزم تر ګواښ لاندی دی .د بیان او لیکلو خپلواکي په افغانستان کې ځکه نشته چې هلته سیتم نشته ، هلته واحده اداره نشته ، هلته واکدار او چارواکی ندی څرګند ، هلته راډیو – ټلویزیون او مطبوعات باید د دوو مسلطو عناصرویانې  له یوې خوا د کمزوري دولت او له بلې خوا د زورورو مافیایي تنظیمي توپکوالوسره تړاو او رابطه وساتي ، کنه  نو نه به کوم ژورنالیست وی او نه به هم کوم ژورنالیزم .  خبریال فهیم  لا  د  پخوا هم په دغې رښتینولۍ ډبل شوی و .دغه خبره د افغانستان د ژورنالیستانو د خپلواکې ټولنې مشر ښاغلي رحیم الله سمندر هم په خپل مطبوعاتي بیان کې کړې  او دا یې هم ویلي چې ارواښاد فهیم د وهل کېدو ترڅنګ  تهدید شوی هم و.او دا دی د قلم او وینا دښمنان په دې بریالي شول چې د یو ځوان ژورنالیست  ژوند ختم کړي .
 
موږ په داسې حال کې چې ارواښاد فهیم احسان ته د لوی خدای له دربار نه د مغفرت غوښتنه کو ، په دې توګه د ارواښاد له کورنۍ او د افغاني ژورنالیستانو له ټولنې سره خپله غمشریکي څرګندوو  او نه یوازې له ښاغلي کرزي څخه بلکې د نړېوال بشري حقوقو له مدافعانو نه هم په کلکه هیله لرو چې د خپلو موخو د اثبات لپاره  د نوموړي قاتلان ژر څرګند او د خپلو اعمالو په سزا ورشوي .
په افغانستان کې رښنینی ژورنالیزم ته مخه نه ورکول کیږي
افغاني رښتیني ژورنالیستان هر چېرې د مرګ له ګواښ سره مخامخ دي
په افغانستان کې د رښتیني او زړور ژورنالیزم په هیله 
 
په درنښت
د خپلواکۍ د فرهنګي مرکز په استازیتوب 
یوسف هېواددوست ",د خپلواکۍ دفرهنګي مرکز د خواخوږۍ پيغام
285,شکرالله مشکور - ننګرهار,"
 
عزت عظمت شان او شوکت دمیني مالیدلی
وحدت نفرت اوطبیعت دمیني مالیدلی
 
ماته دمیني دژوند راز په اثبات ورسیده
کمیت کیفیت او حقیقت دمیني مالیدلی
 
دیر خولاوایی مینه نده په ژوندون لوبي دي
مگر اصلیت او رسوخیت دمیني مالیدلی
 
راهبه ماته دقیامت ویره نور مه یادوه
عذاب رحمت دوزخ جنت دمیني مالیدلی ",دمینی جنت
286,,"
ع : نورزي 
تيره شپه دشپې يولس بجې دزابل دشاجوې ولسوالي دحسن كارېزپه سيمه كښې هله دري تنه دلويولاروساتونكي پوليس ووژل شول كله چي نامعلومووسلوالولخواورباندى بريدوشو دلويولارودساتلودلواء قومندان محمدنبي ملاخېل لږشيبه وړاندي  دبېنواخبريال ته دټليفون پركرښه وويل : چي په جګړه كي ومخالف لوري وته هم مرګ ژوبله اوښتي يونفرئې وژل سوي اويوبل تن ئې زخمي دى .
  ",دزابل په شاجوې كښې دري پوليس ووژل شول .
287,هميم جلالزى,"
نژدې دى عجيبه راته ليمه غوندي يو څوک
خو بيا هم ليداى نه شم چې ده څه غوندې يوڅوک
 
له تندې هره ورځ پسې دمرګ تر پولو رسم
 په خوب کې هره شپه وينم اوبه غوندې يوڅوک
 
چې هرڅه يې خوښېږي زه هم هغه کوم کار
زما دژوند واکمن دى لکه زړه غوندې يوڅوک
 
دوخت شمال چې راغى بربوکۍ غوندې يې يووړو 
 په ټول وطن مونه لاره دغره غوندي يو څوک
 
ددې اتل په يون به دمرګي غېږې ته تلو
تر هر يو قدم لاندې د پله غوندې يو څوک
 
هميم جلالزى ",غزل
288,خادم کوچى,"
خادم کوچی 
کله چې موږپه افغانستان کې دعلوموداکاډمۍپه  هڅو اوهلوځلوخبرې کووبيانوزموږپه هيوادکې دژبودودې،غوړېدنې اوپرمختګ په اړوندحکومتي اودغټانوهڅې هم بايدملګرې،همغاړې اويوځاى ورسره يادې کړو،ياکه دغه خبره په بله خواشيندلې ياده کړله شي نوعلوم به يې يوه برخه شي اکاډميک به يې بله برخه شي وګړيزې هڅې اومالي لګښت به يې بله برخه شي چې حکومتي مشران اوغټان به پکې ګډ  اوبرخه وال وګڼل شي ګواکي ددغوګډوهلوځلوپه مټ اوبرکت به زموږعلوموته کارکېږي اوداچې ددغوګډوهڅواوهلوځلوله سيوري لاندې به زموږژبه وده،غوړېدنه اوپرمختګ کوي دهرې ورځې په تېرېدوسره به اکاډميک دښېرازۍ مزلونه کوي.
 
دګډوکارونو په بهيرکې بايدداهم خلکوته په ډاګه اوروښانه وي چې دژبودودې،پرمختګ اوغوړېدنې په لارکې څوک اوکوم لورى کارنه کوي ياداچې په کارونوکې ټګي برګي اوخنډونه رامنځته کوي.؟؟؟
 
دژوندپه ډېرواړخونوکې خلک شته چې نوروګړي غولوي اوداچې وګړي غولول شوي دي ولې په نن پوهنيزه ياعلمي نړۍکې وګړي ډېرڅه لاس په لاس اونغدچغدغواړي،دنن ژونددتېرې زمانې کيسې اونکلونه نه دي نن دنړۍوګړي اړتياوې لري دهغوى منل شوې اړتياوې بايدپوره کړل شي اوکه دهغوى اړتياوې پوره نه شي خامخاخپل لاس اوپښې وهي،هلې ځلې کوي ترڅوله نوروسره دژوندپه ګړندي بهيرکې خپل ځان اوخلک ورګډکړي.
 
داچې په افغانستان کې دعلومواکاډمۍکوم کارونه کړي دي؟؟؟ياولې يې نه دي کړي؟؟؟ياواکمن اودوخت مشرتابه ورسره همکاري نه ده کړې؟؟؟ياله حکومت سره په ګډه ولې دغه ټولنه اواداره دخلکوغوښتنې نه شي پوره کولى؟؟؟اوکه حکومت ورسره همکاري اومرسته نه کوي ولې دغه داکاډميکوعلوموټولنه په دې کارکې پاتې راغلې ده چې له خپلوستونزوڅخه خپل خلک اوولس خبرکړي؟؟؟ياداسې خوبه هم نه وي چې دغه خلک يوازې دخپل کاروبارپه بڼه يادخپل کاروبارله پاره په دغه اداره کې ناست ولاړاوراشه درشه کوي      اودخپلوخلکولوړ،اکاډميک خدمت،چوپړاوهغه مسوليت يې هېرکړى وي چې دغه ټولنه يې دخلکوپه وړاندې لري،هرڅه چې وي خوغوټه ورکه اوخوله پرې پټه بايدنه وي.
 
له نېکه مرغه په دغووروستيوکلونواودافغانستان دبيارغاونې په ترڅ کې ددغې ټولنې سرپنج اوسرميران غړي دبون له اېتلاف اودمشارکتي ملي حکومت له غړوسره ډېرې نيږدې اودسلاکارۍاړيکې لري،داسې اېسول کېږي چې دبيارغاونې په بهيرکې دغې ټولنې ته ډېرڅه په لاس اوګوتوکې ورکول شوي وي،دارګ له نيږدې همکارۍاوتړاوسره سره دځينې خلکواوواليانوله خولې څخه دځانګړومرکوپه ترڅ کې اورېدل شوي دي چې هغوى هم په دغه اوسنۍدره کې دعلوموله اکاډمۍسره مالي مرستې کړې دي خودمرستواندازه نه ده څرګنده شوې اوداچې دغه واليان له کومې لارې اوکوم پنډڅخه دغه پيسې ورکوي يادکوم باج اوراج له مخې دغې اکاډمۍته دغه بسپنه ورکول کېږي،ياداچې دعلوموداکاډمۍدسلاکاروزارت واک اوځواک دومره پياوړى شوى ده چې دهيوادپه مقرريوکې ګډاولاس لري؟؟؟؟هرڅه چې وي خوزموږهيله داده چې زموږ دغه دپوهنې اوعلمي ټولنه ديوښه راتلونکي په لور چټک،پياوړي،غښتلي،ازېلي،ګړندي اومېړني ګامونه پورته اولوړکړي.الوبل.
 
ځينې بېلبرې،ستونزې يادهغوى په ويناپرابلمونه دي چې بايدخبرې پرې وکړو،ترڅودخپلوخلکوسرونه اوخيالونه پرې خلاس کړودافغانستان په ټول مشرتابه کې په ځانګري ډول دعلوموپه اکاډمۍکې يوه غټه ستونزه داده چې دغه ټول مشرتوب دراتلونکي کهول،کوړمې اوکول چې دوى نسل ورته وايي په روزنه کې پاتې راغلي دي،ګواکي دغوټولومشرانوپه ټولنه کې داسې ځواک اوڅوک نه دي روزلي چې په کاري ډول ددغوخلکوهڅې شنډېدلوته پاتې نه شي ترڅوروان اوپنځېدلي پړاوونه ووهي ددغوخلکوکارونه دپخوانيوحاکمانوپه ډول دي چې اوس يې درملنه له بوټواوپارمولوسره ورکه ده داځکه  چې خاکوته دبوټو دورپېژندلو،دټولنې  اوډېروخلکودروزنې،دګډکاراودکارونودپراختياوړتيايې نه درلودله.
 
دعلوموداکاډمۍپاړسي برخه چې دوى ورته دري وايي په دغه څه باندې نه ده بريالۍشوې چې دپخواني اوننه ني اېران له ادبياتوڅخه دري ليکنې اوادبيات په داسې ډول رابېل کړاى شي ترڅوخلکوته څرګنده شي چې دري ادبيات اوټولنه ځانګري ارزښتونه لري،ددغه کارپرځاى دغه ښاغلي دوخت داېران سياسي اومذهبي پدل اواغېززموږپه خلکواوژبه باندې راتپل غواړي اوداچې دتپلوهڅه يې په پټوسترګوباندې کوي،دغه خلک په افغانستان کې داېرانستان،تاجکستان اونوروستانونودجوړولوهڅه کوي افغانستان ته راغلي دغه توکمونه هريوبېرته دخپل اصل،نسل اوپښت په لورماتېږي اودرومي ستونزه داده چې دارزښتونواوادبياتوله پلوه دغه خلک خپل ځان ياټولنه ديوافغان توکم اووګړي په ډول نه خونورچاته ورپېژندلى شي اونه خويې په خپله پېژندلى شي ياپه لنډډول دادبياتواوارزښتونوله پلوه دوى هيڅ نه لري له همدې امله ده چې دغه خلک دتل له پاره په افغانستان کې ياغي باغي چلندکوي دپاړس اوخراساني هيوادونودسياسي ګټو،نژادي،مذهبي اوژبني اغېزله پاره کارول کېږي په سيمه اوافغانستان دتوپيرونواوکرکې درامنځته کولوهڅه کوي.
 
دعلومواکاډمۍاودهغې غړي په ګډواوځاني ليکنوکې په دغه کارنه دي توانېدلي چې دپښتوژبې ځينې ځانګړي توري دخپلې ژبې دارزښتونوپه ډول په خپله وپېژني اوهم داچې خپلوخلکوته يې دژبې دارزښت په ډول وروپېژني ددغې شتمنې ژبې دځانګروتوروله ارزښت اوشته والي سره سره زموږدټولنې ډېرښاغلي داېرانيانوپه پل خپل پل ږدي په بې مسوليتۍ،ناخبرۍاوبې پروايي سره ډاکټرته (داکتر) ياد دوکتور،سيسټم  ته(سيستم)،ميټرته (ميتر)،راډيوته
 
(راديو) ټلوېژن ته(تلويزون)،لېټرته(لېتر)ليميټډته(لمتد)اوداسې نوره بېځايه وينا کوي له همدې امله ده چې پښتوژبه له يوې خواخپله ځانګړتيااوپورې اړوندارزښتونه له لاسه ورکوي اوله بل پلوه دپښتوژبې دغه ځانګړي توري له پښتوژبې څخه غورځول کېږي داولې دچادخوشاله کولوله پاره.؟؟؟
 
يوه ورځ مې له يوه انډيوال سره ديوه ښاغلي مشرهغه ويناياده کړله چې وايي دغه ژبې سره خويندې ژبې دي هغه راته ډېرپه خونداوجانانه ويناکې وويل:خويندې خوهم اخيرمېړونه وکړي يوخپلواک ژوندپيل کړي،ديادونې وړده دعلوموداکاډمۍپه ټنډه چې نوم لګېدل شوى دى په هغه کې هم نيمګړتياشته .
 
دافغانستان حکومت اودعلومواکاډمۍدواړه په ګډه سره ونه شوى کولى چې دنن وخت دکمپيوټراوانټرنېټ غوښتنوته ځواب ووايي چې زموږټولنې ته دليکنو په برخه کې داسې شتمني په واک کې ورکړي ترڅودوخت اړتياوې پرې پوره کړاى شي.همدغه ډول ټوله نړۍپيداوارلري نوې وکارې ياشيونه جوړوي ښايي زموږسيمه اوټولنه هم دغه کارته مخ واړوي اوزموږخلک دغه زړه،خيال اوذهنيت پيداکړي چې وکاره اولوښى جوړکړي دخپلې ژبې نوم پرې کېږدي پورې اړوندې څرګندونې اومالومات پرې وليکي دعلومواکاډمۍدنده لري چې په دغه ډول چاروله خپلوخلکوسره مرسته وکړي دوخت غوښتنه پوره کړي.
 
کلونه کلونه وشول چې پښتوژبه په يوه جنګي اودرباري کلا،ايساراوزېندۍکې شپې ورځې تېروي دنړۍنورې ژبې پرمختګ اوغوړېدنه کوي پښتوژبه له دربار،ددرباريانوله خولوڅخه راوغورځول شوه دېوان اودفترخودپښتنودژبې په تقديراوبرخه ليک کې نشته دمليتوب تش نوم ورکول شوى ووله بده مرغه دمليتوب له نوم څخه هم دغه ژبه راوغورځول شوه اوس دپښتنوننګياليو،جنګيايو،تورياليو،برياليوژبه ديوې سندرې،ببولالې ژبه بلل کېږي چې دغه خلک ورته ملي سرودوايي دتل له پاره افغانستان پښتنوپه خپلوډېرووينو ساتلى دی،خوله بده مرغه نن ددغه هيوادپه ټولوخپرونوکې پښتوژبې ته ټيټ،لږاوداچې ځاى نه ورکول کېږي،دژبې دودې اوخونديتوب له پاره دعلوموداکاډمۍپته ورکه ده چې دوى چېرته،دڅه په برخه کې اوله چاسره اودکومې ژبې له پاره کارکوي دژبې ديوې کارکونکي اوخدمتګارې ټولنې په توګه يې خپل تول ونه ښووده.
 
دنړۍدټولوژبودغه ډول ټولنې دنويوياهغوويوکودراټولوهڅه کوي چې ټولنه ورته اړتياولري له يوې خوادخپلوخلکواړتياپوره کوي اوله بلې خوادخپلوخلکواوژبې ارزښتونه خوندي کوي اوددوداوژوندي کولوهڅه يې کوي دکاريوه برخه يې همدغه ويوکي راټولول،رسنيواوخلکوته ورپېژندل وي دعلوموداکاډمۍپه ټول وګړيزاوکتابي شتون کې ددغه کارله پاره څه نه ليدل کېږي،يوويوکى يې هم خپلوخلکواورسنيوته ندى ورپېژندلى.
 
دعلومواکاډمۍدنده لري چې دژبې له غوړېدنې سره سره دژبې په يوه تګلاره ددوى په ويناچې دمعيارپه غوره کولوکې ونډه ولري،خوله بده مرغه دغه کاروباري ټولنه ددغه کارپه چورت اوخيال کې هم خپل ځان نه ګډوي دغه ښاغلي دپروژوپه يوسرليک اوعنوان چې تل ددوى په ويناخپل ځان پکې مصروف اوزموږپه ژبه پکې بوخت ښکاره کوي ياداخبره دوى په دېګ کې څه ښيي خوڅه ترې غورځي نه،اوکه کله هم له دغه ډول ټولنواوخلکوڅخه ددغه ډول کارونودسرته رسولوله پاره غوښتنه وشي اوپه کارکې ونډه ورکول شي بيادغه روايت پالونکي په زاړه پله روان خلک دي دغودرنوښاغليوډېروپه پرديوژبوکې زده کړې کړې دي په پرديواوبېګانه ادبياتوباندې خبرې کوي ددوى دغه ډول، چلندداسې لوړ،دتېري اوياغيتوب بڼې ته رسېدلى دى چې زموږټولنه اونورخلک په پښتوژبه باندې بېباوره کوي ددوى دپړسېدلې ادبياتودکارونې له امله پښتوژبه خلکو ته نېستمنه اوخوارکۍورپېژندل کېږي روايت پالونکي په يوه لاره روان خلک دي نوښتګري ددغه ډول خلکوپه مذهب کې نارواوي اونوښتګررټلي.
 
له دواړه لوريه روايت پالوپښتنومشرانواوکشرانوڅخه که دپښتوژبې ديوې ګډې تګلارې(معيار)په اړوندپوښتنه وشي ددوى له پاره به معيارزموږدژبې پخواني ادبيات وي ياداچې ددوى له پاره به داسې ادبيات معياروي چې نيم په نيمه به پردۍژبه اوادبيات پکې ګډوي يوه داسې ګډوله به وي چې نېغ په نېغه به پردي ويوکي دپښتوويوکوځاى نيسي،وايي داورپه بانه راغلې دکورمېرمن شوې.
 
دپښتوژبې ټول بنسټيزارزښتونه زموږله کليوالوسيمواوزموږله کليوالوخلکوسره دي زموږدخلکوپه خوروورولهجوکې دي له بده مرغه دعلومواکاډمۍزموږدخلکويوويوکى يايوارزښت په ټول جوړښت کې په داسې ډول خلکوته ورونه پېژانده چې ګواکي دسيمې دغه ويوکى دباندېني دغه ويوکي ځاى ډېرسم اوپه ښه ډول نيسي،له خلکوڅخه يې غوښتنه ونه کړه چې دپردۍژبې دغه ويوکى وغورځوئ اوپرځاى يې دخپلې ژبې اوخلکودغه ارزښت خپل کړئ.دمورشودې يې شه.
 
دعلوموداکاډمۍيوسترکارهغه کتاب دى چې له الف څخه ترواړه کاپ پورې مزل پکې شوى دى،سړى نه شي ويلى دغې کاروباري ادارې دغه مزل په څوکلونوکې وهلى دى؟
اوداچې په دغه کارکې حکومتي مشران اودافغانستان حکومت هم ورسره ګډوواوکه څنګه؟ اوداچې تر(يا)پورې نورمزل به څه وخت وکوي؟.
 
دپوښتنې وړده چې په دغه کتاب کې له نوښتګري څخه کاراخيستل شوى دى اوکه روايت پالنه پکې شوې ده،ګواکي په هغوپړسېدليو،بېدرکه اوبېلارې ادبياتوباندې خوبه نه وي ليکل شوى چې داداري ستونزو،سياسي،درباري اواداري اغېز،زورواکۍاوپدل له مخې زموږپه ژبه اوخلکوباندې راتپل شوي وو،له نېکه مرغه چې اوس دڅواړخيزې جګړې په ترڅ کې د الونياکېدواوپناکېدوپه خورکې دي،چې زموږخلکوته دذهني،انداوخيال دخپلواکۍ،په خپلوخلکواوژبه باندې دبشپړباورتوغ اوبيرغ په شمله کې ورټومبي.
--------
يادونه :
ښاغلي خادم کوچي بېنوا ويبپاڼي ته په خپله يوه بله رالېږل شوې مقاله کي پاړسي ته د قبايلو وزارت د نوم اوښتني په هکله خپله ژوره خواشيني ښودلې وه ، څنګه چي د مقالې ځيني برخي يې د بېنوا ويبپاڼي له خپرنيري تګلاري سره سمي نه وې له خپرولو يې ډډه او د دغي يادوني په خپرولو يې بسنه کوو . 
 
  ",دعلومواکاډمۍله الف څخه ترواړه کاپ (ک) پورې.
289,عبدالمجيد - ډنمارک,"

 
(سل دي ومره يو دي مه مره دا متل دی پخوانی)
يو مو مړ سو ، سل ژوندي دي پکښي کي نسته مېړنی
 
چي دستارتړي هزار دي دا ارشاد د خوشال خان دی
د د ستاراو دنامه پکښي پېدا سي ېو سړی
 
هدېره دشمله ورو کي يې وسپارﺉ پرخاورو
مرګی ړوند دی فرق يې نه کوي چي خپل دی که پردی 
 
له هرڅه نه مخکي داروا ښاد سلېمي د ناگهاني مړېني له کبله دنوموړي د کورنۍ ټولو غړو ته د رب العزت له درباره تسلېت غواړم او ددوی روح ته دوعا کوم جنتونه دې په برخه سي.
نه ېوازي په کندهار کي به ډېر لږ کسان وي چي د خدای بخښلي «سلېمي » له نامه سره اشنا نه وي .بلکي دهېواد په کچه ېوه پېژندل سوې څېره وه.
ارواښاد» سلېمي« صاحب د هېواد د هغو گوتو په شمېر شخصېتونو د کاروان مل و چي د خپل ژوند زېاته برخه ېې د هېواد او وطنوالو د ښېرازۍ لپاره وقف کړې وه .مرحوم سلېمي زموږ د وطن ېو دهغو ازاد خېالو له ډلي څخه وو چي له نن څخه کم او زېات شپېته کاله مخکي ېې خپله مبارزه د وخت دازاد خېالو ځوانانو سره هم غاړې کړه .»سلېمي «نه ېوازي دهېواد په دننه کي د خپل فرهنگ او کولتور د پېاوړتېا لپاره ارزښتناک کارونه کړي دي چي په دې وړه لېکنه کي ېې د ېادولوڅخه ډډه کوم د مهاجرت په سختو شپو او ورځو کي تل د هېواد د ادېبانو، شاعرانو او لېکوالانو او خپلو عادي افغانانو د ېوځای کېدلو مرکزي رول په غاړه اخېستی وو.زه فقط ددوی د کارونو ېوه وړه برخه ېادول غواړم .د هېواد څخه لېري د امرېکې د نېوېارک په ښار کي ېې دخپلو هېوادوالو لپاره  ېو ډېرښکلی کتابتون جوړ کړچي په سلگونو تارېخي ،سېاسي ،اجتماعي اوداسي نور ډېر ازښتناک اثار ېې پکښي را غونډاو دهېوادوالو گټي اخېستلو ته وړاندي کړل هېله ده چي ددوی د کورنۍ غړي به دا ازښتناک اثار په پوره امانت دارۍ خوندي و ساتي زه فکر کوم چي د سلېمي صاحب په کتابتون کي داسي تارېخي کتابونه سته چي دهېواد په دننه او بهر کي به په گرانه پېدا سي په لنډه داسي واېم چي ارواښاد سلېمي د خپل وخت وتلې روڼ اندې او ددېموکراسۍ جدي پلوی ،قومي مشر کلتوري او فرهنگي شخصېت او دبیوزلو هېوادوالو لاس نېوونکی ووروح دې ښاد وي .
 
په درناوي 
عبدالمجيد - ډنمارک 
 

  ",د ارواښاد محمد حلېم » سلېمي« په ېاد
290,حبيب الله غمخور,"
حبيب اله   غمخور2005.12.18
پدې شپو او ورځو کې دايران ددولتي واکدارانو لخوا دافغان ولس سره ددوستۍ او ورورگلوۍ په نامه په يوه او بله بڼه دمرستو او سوداگريزو اړيکو دټينگولودافغانستان دبياجوړونې په پروسه کې دفعالي ونډي اخيستلو خبري په مطبوعاتو کې خورا تودې رواني دي، يو په بل پسي هيئتونه راځې او قراردادونه لاسليک کيږي  .  هره خوا دايران دبې پرو او بلا عوضه مرستو تليغات اوريدل کيږي ،سره له دې هغه متل دۍچې وايي ((ازموده را ازمودن خطا است))افغانان په دې ښه پوهيږي چې دا يو شمير همسايگان دڅه په خاطر مرستي کوي او ولي اوس يو په بل پسې ددغو هيوادو دمرستو بازار تود سو؟اود دوه اړخيزو مناسباتو دټينگولوعلاقمندان سول ؟
له يوې خوا ايران غواړي چې امريکا په افغانستان کې زيات تلفات وويني او ناکامه له افغانستان څخه ووزي او له بلي خوا په افغانستان کې دامريکا موجوديت ځانته لوي گواښ بولي مخصو صأ اوس چې دنوي ولس مشر په ټاکلو سره دايرن بهرنۍ سياست دماشومانو دلوبو بڼه اختيار کړې ده ؛ ډير په دې عقيده دې چي پسله هغه چې دامريکا اوروسې او چين تر منځ په منطقه کښي دسياسي او اقتصادې گټو پر سيالۍ نوره هم ژوره سوه ددوي تر منځ اړېکو پخوانې ساړه جنگ ته ورته بڼه واخيستله ،دشانگهاي تړون لاسليک سو،ازبکستان امريکا يي پوځي اډه وتړل ، اوس په نړۍ کې سياسي  وضعه بل ډول ښکاري ؛دايران ،هند او روسي علاقه بيرته زياته سول چې دافغانستان سره دخپلو گټو دساتلو په خاطر مناسبات ښه کړې او په ډول دډولونو په افغانستان کې حضور ولري تر څو حالات له نږدې وڅاري .ايران هم له هغه ډارنه چې دامريکا او انگليستان څخه يي لري او داسي فکر کوي که پر ايران حمله کيدل  نوممکن دافغانستان له خاوري وشي ،زيات تلاښ کوي له ايران سره په همسايه ولاياتوکې پر پټو اړيکو سربيره ددولتي اړيکو ( په بياجوړونه کې گويا فعاله ونډه اخلي) په وسيله په هيواد کې حضور ولرې همد لامل دۍ چې  يو په بل پسې دپروژو دجوړولو قراردادونه امضا کوي  . څنگه ومنل سي او کوم سالم عقل به دا قبوله کړي چې په ايران کې دافغان ماشومانو او زلمو  پرمخ دښوونځيو او لوړو تحصيلاتو دروازي تړل کيږي مگر په هيواد کې دننه علاقه لري ښوونځۍ جوړي کړې  او علمي کدرونه تر بيه کړې ؟.لکه پاکستان له يوي خوا طالبانو ته هدايت ورکوي معلم له منځه يوسۍ مکتبونه وسوځۍ له بلې خوا په کابل کې درحمان باباليسه جوړوي او په ننگرهار او نوروځايو کي ليليه او تدريسي تعميرونودجوړيدو په خاطر مرسته کوي  .  که حقيقت ووايم له بدمرغه يوزيات شمير هيوادونه دافغانستان سره ددوه مخيز سياست داصل پر اساس روابط ساتې  . په هرات کي دبخار دديگ جوړولو يوه کوځني توليدي مؤسسه جوړه سوه کله چې يې په توليد شروع وکړه همدا ايران و چي دهرات ددولتي چارواکو سره په معامله کښي يې دايرانې ديگو طبعي ده چي کيفيت به يي ښه وي قيمت راټيټ او په زرهاو داني يي بازارته وړاندي کړې په پايله کښي ددغي وړي توليدي مؤسسي  خاوندکه هر څومره چيغي هم ووهلي خو چا غوږ پري ونه نيوه هغه مجبور سوخپل کاروبار يي وتاړه پر خپله مخه ولاړ ،ايران او نور هيوادونه داسي مرستي کوي .
 
هيله مند يم چي داوسني اداري کوم ړوند او کوڼ پلوۍ مې په دغو خبرو کافر نه کړي او داتور راباندي ونه لگوي چي اوس ځېني دافغانستان سره دبهرنيو هيوادو دښو اړيکو مخالف دي . نه ابدأ داسي نه ده زه او بل هر افغان زموږدهيواد سره دليري او نږدو پرتو هيوادو دبې غرضه اقتصادي ،علمي ،سياسي او ټولنيزو مرستو پلويان يو،ولي دهر ي هغي مرستي سره چې ددوستۍ په نامه زموږ ولس هغه دچا خبره دشالخوا په چاقو ووهي يا ددوستۍ په کاسه کې ورته ذهر ورکړه سي سخت مخالف يم  . دا راته معلومه ده او له تاريخي تجربې نه مي زده کړې ده چې  زموږ په دغه لنډ ژوند کې سوړجنگ دبشر دحقوقواو دموکراسۍ ددفاع تر نامه لاندي داسي تود شو چي يوازي زموږ په هيواد کښي يې نږدې يو ميليون انسانان قرباني شول ،دغه وخت و چې دستورودجگړي په نامه خولا دوسله والو پروگرامو دعملي کولو لپاره په ميليارډو ډالرو دمصرف سنجشونه کيدل ،پر دغه ټولو سربيره ددغه جنگ داورلگوونکو پر خپله ټوله دښمنۍ سر بيره يو دبل  سره ليدني کتني کولې او ځيني سواداگريز او صنعتي په اصطلاح د همکاريو پروتوکولونه يي هم لاس ليک کول ،مگر ددواړو هيوادو دولتي چارواکي په دې ښه پوهيدل چې دپردي شاته څه کوي او هغه څه چي يي لازم بلل  دولس سره يي هم شريکول .
 
زه غواړم ووايم چې په اوسنيو شرايطو کښي زموږ دهيواد لپاره دهر هيواد سره دهر اړخيزو علايقو او مناسباتو ټينگول په گټه دي خو په داسي شرط چې تر گټه يې تاوان ډير نه وي . تر اوسه زه او زموږ دهيواد نور څېړونکې چې زه يي ليکني لولم په دې عقيده دې چې زموږد دولتي چارواکولخوا ملې گټي تر بهرنيو گټويو په بل پسي قربانيږې ؛ داسي دوستې به داسي غمجني پايلي ولري چې هغه وخت به لاس مښل کومه گټه ونلري ،همدا اوس بايدپه ټولواړيکواو مناسباتو کښي دهر څه په هکله دملي گټو په ترازو تلل سوی او سنجول سوی درک اوفهم  داصل پر بنياد تر سره شي .
 
ټول افغانان دا غواړي چي وطن يې اباد شي ،زراعت ميکانيزه شي ،صنعت وروروتيغ ووهي لوي شي او پر مخ تگ وکړي ،لويي او وړي ملي او خصو صي فابريکي جوړي شي ،ورکشاپونه فعال سي،لاسي صناعت پر مخ ولاړ سي ،له طبعي زيرمو څخه دگټي اخيستلو په خاطر پخپله دخپل هيواد په امکاناتو اود بهرنيو هيوادودمالي او تخنيکي مرستو نه په استفادي سره دمځکي نس وسپړل سي ، کوچيان له دغه زړه بوگنوونکي حالت نه نجات پيداکړي ،دولتې اداره مسلکي شي ،له پارلمان او دولتي ادارونه دپخوانيو قوماندانانو او جنگسالارو ،پاټکونو دخاوندانو ،بنسټپالو او خودغرضه بيگانه پرورولاسونه لنډسي ،دملي اردو،پوليسو دجوړيدو سره دملي کدرونو دتر بيې شعار چې اوس هير سويدۍ دچارواکو پر ژبه سي ،دښځي او ماشوم حق چې همدا اوس يي نومونه يوازي په بهر کې دبهرنيانو دغولونې لپاره دورځي لس واره اخيستل کيږي خو په عمل کې دماشوم او ښځي په غم کې څوک نه دې دهغو روا او انساني حق په عملي ډول په رسميت وپيژندل سي،رشوت ،چور چپاول چې اوس قانوني بڼه لري غير قانوني اعلان سي ، واکداران او ټوپکسالاران چي په مرکزي دفترونو او اوس  لا په پارلمان  کښې هم ورسره غوښن ملاتړي لاس لري ونسي کولاي نور  دبيوزلو کورونه ،مځکي او نور شته  اودارايي په زور ترلاسه کړي،داسي ورځ راسي چې دټوپک سالار او قوماندان پر ځاي يو مصلح مشر ،دسواداو پوهي خاوند کسان ملي شوراته لار پيداکړې ، او داچې ويل کيږي دا اوسنيو جنگسالارو او هغو ته چې بر بنډ يي دبشر پرحقو قو تيرۍ کړۍ او په دغه جرم مجرم دې  خلکورايه ورکړې او خلکو ټاکلي دا درواغ ختم سي او نور يې دداسي درواغو دويلو او افغانانو په سترگو کي دخاورو اچولو اړېينه پيدانسي،هغه مصلحت چې ځاني ،فاميلي او دڅوپلويانو گټي پکښي خوندي ساتل کيږي دملي گټو پر سرمصلحت کول ځاي ومومې ، په بهر کې هغو ته چې په رښتيا غواړي په خپل هيواد کې خدمت وکړې دابرومندانه راستنيدواو هغوي ته ددوي دمسلک سره  سم دکار زمينه برابره سي ،دغه حالت  چې دا اوس  پخوانې باسواده کسان او دملي اردو مسلکي افسران بي سرنويشته سرگردانه گرځي او هر چيرې په يوه او بل نوم توهين کيږې پاي ته ورسيږي ،معارف او پوهنه وده وکړي ځکه بيله پوهو او مسلکي ملي کدرو څخه دا وطن  په پرديو کدرو نه اباديږي ؛  او نه  به هم په تاريخ کې  کوم هيواد ابادشوی دۍ، که په کوم هيواد کې دبهرنيو کمپنيو په وسيله لوکس تعميرونه ،ډامبر سړکونه او عصري دژوند وسايل بازار ته عرضه سوي دي هغه هم دهغه هيواد دملي پرمختگ معنا نلري بلکه ددې هيواد شتمني يو بل چا دځان په گټه دخرڅلاو او گټياخيستني  ننداري ته وړاندي کړې ده  ،هغه ولس چې هر څه  يې درلودل له هر څه  نه يي محروم کړۍ ، ولي په دي يې خوشحاله کړۍ دی چې وگوره ستا په هيواد کي څومره لکس موټران او اسمان خراشه تعميرونه سته او دژوند سطحه څومره لوړه ده  ، لکه په کابل کې دسيريناهوټل او نور ځايونه  .....
 
ولې دا چې ددغه هيواد اصلي وارثين په کومو ستونزواو دژوند په کومه ټيټه سطحه کي شپي او ورځي سبا کوي اودهغه چا نوکر دۍ  چي دده ملي منابع او طبعي زيرمي يې په يوه او بله بڼه تر خپل تسلط لاندي راوستلي دي ، په دغه پېچلې سياسي اقتصادي سيسټم او اړيکو دهغوي سر هيڅوک نه ور خلاصوي ؛دزراو زور څښتنان تل کوښښ کوي ولسونه په روبينايي اوښتونو کي گيچ او مصروف وساتي .  که څوک داساسي او جوړونکو بنسټيزو مسلو دسپړلوتکل وکړي نو په مقابل کې دبهرنيو کمپنيو لخوا ددغه شان کسانو پر خلاف دهغه هيواددهغه اصلي اوسيدونکو په وسيله چې ددوي نوکران دي تبليغ  پيل کيږي او وايي چي دا دملک دپيشرفت او ترقۍ مخالف  دۍ ،نه غواړې هيواد پر مختگ وکړي او داسي نوربې بنياده دروغجن تهمتونه   .... زموږ په خپلو مطبوعاتوکې هم لږ خو بيلگې يې ترسترگو کيږې .
 
زموږ په هيواد کې هم همدا اوس  هغه کار چي  له ملي امکاناتو څخه په استفادې سره بايدتر سره شي په يوه او بله بهانه هغه يوې بهرنۍ کمپنۍ ته سپارل کيږي ،ځکه خو دانجوگانو بازار تود او کار يي چوک دۍ، که څوک سوال وکړي نو دستي ورته ويل کيږي وروره زموږ په وطن کې پنځويشت کاله جنگ و هر څه له منځه تللي دي موږ مجبور يو چې دبهرنيو کمپنيو سره قراردادونه وکړو او..
 همدا اوس کوښښ روان دۍ په دې بهانه چې دولتي پروژې سمي پر مخ نه بيول کيږي بايد خصوصي شي . دا بل سوال دۍ چې دا چارواکي بيا راتلونکې اداره دخصوصي سرمايدار په جيب چلوي ؟ او غواړې دهغو هيوادو په مثالو راوړلو سره چې تر موږ دوه سوه کاله وړاندي روان دي خلک وغولوي ؟ او که امريکا او اروپايي نړۍ داوعده ورکړې څو چې دامځکه اسمان وي  دوي به داوس په پشان د افغانستان  ددولتي ادارو دکارمندانو دمعاشوڅخه نيولي ټول دولتې لگښتونه چي يو هيواد ورته په ملي او بين المللي کچي اړتيا لري  پوره کوي؟ اوهر څه به دوي تر سره کوي ؟که داسي وي دلته نور سوالونه راپيدا کيږي چي ځواب ويل به يي ناشونۍ وي .
 
او جالبه خوا لاداده که دولت ددغو پروژو دپر مخ بيولو توان نه لري چي پخوانيو دولتو او حکومتو په ديرو لږو مالي او مادي امکاناتو پر مخ بيولې ،څنگه کيداي شي دداسي يوې ادارې څخه دوران سوی هيواد بياله سره جوړيدو هيله وسې؟
 
بلي هيواد والو! ايران هم يو له هغو هيوادو څخه دۍ چې غواړي په افغانستان کې ديوه مطرح هيواد په توگه پاته وي ،داقتصادي اوفرهنگي مرستوپه نامه دلته خپل کارمندان او کارگران ولري ،ددوي دولتي چارواکې دافغانانو سره دورورگلوۍ او اسلامي اخوت خبري کوي ، چې منل يې يو څه ستونځمن دی ،ځکه دوي هم لکه پاکستان چي دتعميراتي کمپنيو تر نامه لاندې يې تر  60زروزيات کسان په افغانستان کې په کار مصروف دې ،داچې دغه کارونه افغانانو هم کولاي سوه هر چاته معلومه ده ؛ او که يې نسوه کولاي دولت دمليارډو ډالرو په تر لاسه کولو سره ددې پر ځاي چې په يوه ليري قريه کې غير ضروري پلچک جوړوي او يا بيځايه په يوه او بل نامه پيسې مصرفوي دنده لرل او لريې چې په ډيرو عادي کورسو کښي دتعميراتي کارونو دسرته رسولولپاره کارگران وروزي .  خو دوي داکار ځکه نه کوي چې پاکستان هم خوابدۍ کيږې  .او پاکستان ځکه جدي خوابدۍ کيږې چې په همدغوپه اصطلاح انجنيرانو او کار گر انوکې د استخباراتي کسانو کمۍ هم انشا الله نه ليدل کيږي .پاکستان هغه هيواد دۍ چې استخبارات يي غواړي په افغانستان کي چې هر څه تيرېږ ي بايد دوي په خبر وي ،نو دخبر دتر لاسه کولو مرجع او ډير ښه امکانات همدا کسان دي . حتا ماته له افغانستان څخه راغلي ځينو کسانو ويلي چې دهمدوي په مرسته هلته ځيني دترهگرۍ بريدونه تر سره کيږي ، ځکه دا انجينران دپاکستاني کمپنيو لخواپه ټولو مډرنو مخابراتي وسايلو سمبال دې او له بلي خوا دکارگر په نامه ممکن داکسان افغانستان ته راليږل کيږي او بيا دپاکستان اسختبارات يي دلته زموږ په هيواد کي دترهگرۍ دبريدتر سره کولو او لارو ښودلو ته اماده کوي ،ماته زموږ دهيوادوالو خبري ځکه منطقي بريښي چي رښتياهم دا په افغانستان کي قانوني گښت وگذار وسيله ده . که نه نو دا هره ورځ په ځان مرگې بريدونو کې دادومره ترلينگي له کومه سول ؟
ايران هغه هيواد دې چي په تيرو څو لسيزو کې کښي دافغانستان دسياسي او نظامي حالاتو په وړاندي بې طرفه او بي تفاوته  نه دۍ پاته سوۍ ،په خپله خاوره کې يې دمذهبي او ژبني اړيکو پر بنيادتنظيمونه او يا گوندونه جوړکړه ، گروپونه يې مسلح او افغانستان ته دجگړې لپارهدا درې لسيزي راوليږل . دهغو ډلو او شخصيتو سره  چې دوي دهغو په وسيله په افگانستان کې پخوا هر څه تر سره کول په يقن تر اوسه هم  ايراني چارواکي په افغانستان کي دخپل سياسي ژبني او مذهبي نفوذ دساتلو لپاره خپلي ټولې اړيکي ساتلي دي  ،دافغانستان په کورنيو چارو کي دايران دماهرانه لاسوهنو بيلگي يو عادي افغان ته هم معولوميږي .  
 
په دغه نږدې څلورو کلو کښي زموږ په هيوادکې تر پښتو او سوچه کابلۍ دري ژبي ، ايرانۍ فارسي  په دولتي ادارو کي  ډيره داستعمال وړ گرځيدلې ده، حتا ځيني سياست وال خو لا بيخې په ايراني فرهنگ پوري ځانونه دومره په افتخار تړه لي بولي چې په ښکاره  له ايراني فرهنگ سره خپلو اړيکو په څرگندلووياړي . داچې ايراني اخوندان وتوانيدلاي سوه زموږ داطلاعاتو او کلتور وزارت تر خپل تاثير لاندي راولې پر دغه مسله دبحث په خاطر خو فکر کوم دافغان رون اندو خولې ستړي شوې .
 
ايراني چارواکودفارسي ژبي په اړوندزموږ  دهيواد فرهنگي افتخارات او هغه علمي شخصيتونه چې په فارسي ژبه يي څه ليکلي دي او يا يې سر ايران ته ښکاره کړۍ دي دوي ټول دځان گڼلې  دی او هغوي ته يي په مرگ ايرانۍ پاسپورټ ورکړۍ دۍ دبيلگې په توگه : سيدجمال الدين افغان ،ابو علي سينا  ،بلخي ،فردوسي ابوريحان البيروني او داسي نور په لسهاو عالمان او شاعران .
 
مگر دايران ددغو ټولو فرهنگي تيريو ،لاسوهنو ،علمي او تاريخي اثاروکې  دځان په گټه له سره اصلاح راوستلو، او نورو ډول ډول مداخلوباندي سترگي پټيږي چې يادول يې ددې ليکني چې بل څه ته ځانگړي سوې ده په حوسله کې نشته او بيل بحث غواړي  ، پر دغوټولو سربيره هغه  کميټه چې دکابل دښار پر واټونو ،ميدانونو ،څلورلارو او نوروځايو باندې دنوم ايښودلو لپاره ټاکل سوي ده دايراني واکدارانو چې يوه لهظه يي هم دافغان ولس دښيرازۍ لپاره کوم څه نه دي تر سره کړې تنها ددي لپاره چي ايراني اخوندان اودهغوي څو دگوتو په شمار پلويان دلته په افغانستان کي خوشحاله سي دافغان ولس پر اراده او غوښتنه په پښه ايښودلو سره دخميني په نامه کوم ځاي نومول غواړې . تيره هفته دآزادۍ راډيو په يوه ازاد بحث کي چې په همدي منظور جوړ سوۍ و دکلتور وزارت معين صاحب دخلکو ددغه وړانديز چې ولي  زموږ دهيواد پر واټونو دپرديو چارواکو نومونه ايږدي وويل : موږ داکار ددي لپاره کوو چې دوي  بل مثل عمل ته متوجه کړو او خبره يي اوږده کړه... موږ په بهر کې کلتوري اتشه لرو هغوي ته مودنده سپارلې چې بهرنې هيوادونه وهڅوي تر څو زموږ دتاريخي او علمي شخصيتو په نامه کوم ځاي ونوموې ،  ددوي پر دغه خبره ټولو اوريدونکو طبعي ده چي وخندل . اول کلتوري اتشه ددغه معين صاحب خبري خداي خبر چي ومني ځکه دۍ پر هغو دومره زيات تاثير نه لري  ،په هيڅ ديپلوماتيکي دندو کښي داشان وظيفه نشته لکه چې اوس يي دوي په سفارتخانو کښې له کلتوري اتشه وو څخه دسرته رسولو غوښتنه کوي  . هغه بايد ددواړو هيوادو تر منځ دفرهنگي اړيکو دپراختيا او نورو فرهنگې  مناسباتو دټينگولوچاري پر مخ بوزي . او بلي خوا نور کارونه هر څه خلاص شول دنيا گل گلزار سوه ؟چي اوس زموږ ديپلوماتان په بهر کې دکوڅو په نومولو دبهرنيو هيوادو له چارواکو سره په خبرو لگيادې  ؟   زموږ د اولس مطلق اکثريت کار نه لري  ، دکور ،روغتيا او اولادو دساتني اوروزني ستونزو دومره راکوچنۍ کړې دې چي لار ځيني ورکه ده په بربنډه په راډيوگانو کي ناري وهې چې مجبور يو دوباره پاکستان اوايران ته پناه يوسو، ولي زموږ دولتي چارواکي پر هر څه سترگي پټوي دښو اوښاديو خبري کوي . دافغان ولس داډول غولونه ده چې القاعده ،پاکستاني  ،ايراني استخبارات او طالب جنگيالي په خلاص لاس په ټول هيواد کي هر چيري چې يې زړه وغواړي هر څه  تر سره کوي ، په هلمند ،کندهار ،کابل ،مزارشريف ،ننگرهار ،پکتيا، خوست ،پکتيکا ،ارزگان اونورو ولاياتو کي دتروريستي حملې او مخامخ جگړه ايز مقامت يي ښه بيلگې دي . داسي معلوميږي چي خلک نور له دولتي چارواکو نه نارازدي ،ځکه دترهگرو دکړنو دسرته رسولو په مقابل کښي مخالفت نه کوي . که افغا نان ددولت طرفدار اوسې په هغه صورت کښې هيڅ کورنۍ او بهرنۍ ځواک نسي کولاي ترور تر سره کړې او يا مينونه والوزوې . که په امنيتي لحاظ داشان حالت  دوام پيدا کړی او خلک له دولت نه نور هم ليري او خوابدي سي  پايله يې خرابه او په هغه صورت کښي به ددغو بي امنيتيواو وژنو مسوليت څوک په غاړه واخلې ؟ 
 
چې مسله ډير ه راڅخه اوږده نسي  ، خبره  ديوه افغان  مهاجر  پر يوه ليک  وه چې په www.hazara.com  ويب پاڼه کي د((درد دل يک مهاجر)) تر عنوان لاندي خپور سوۍ دۍ او تيره شپه ماولوست .    دغه ليک دهڅولم دليکونکي سره په درد کې ځان شريک وبولم او پر ليک يې يوه لنډه تبصيره په پښتو وليکم .
د ليک ليکونکۍ په خپل ليک کښې له افغان مهاجرو سره دايراني چارواکو کړونوته گوته نيسي دخپلو سترگوليدلۍ او په خپلو غوږو اوريدلی حال ليکې ، دايراني فتواگرو او داسلام دټيکدارانو له ظلم نه پرده پورته کوي . همدلته غواړم  دايراني چاواکو ددوه مخيز سياست  په اړوند دخپلو خبروپخلۍ په يوه ټکي کښي له واره وکړم ؛ مادلته په سويډن او دنمارک کښې دزيات شمير هزاره ورونو څخه چې په ايران کښي يې ډير عمر دضرورت په اساس تير کړۍ ودوو مرحلو ( هغه وخت چي شورويان په افغانستان کي وه او بيا کله چې کرزۍ په افغانستان کې حاکم سو) دافغانانو سره دايراني چارواکو دبرخورد په هکله زياتي پوښتني کړې دي ،البته دا هغه څوک دي چې سپيڅلي افغانان دي دوي ته افغانستان دافغانستان په مفهوم گران دۍ ، دوي ځانونه افغانستانيان  نه بلکه افغانان بولي اوددې هيواد لويشت لويشت خاوره  دځان بولي ، په ټولو تاريخي وياړنو يي وياړي  . هغو ي ماته هغه څه ويلي او دهغه ظلمونو او سپکاوۍ قيصي کړي  دي چي په پاي کې يي حتمأ ژړه لې  دي يعني په ايران کي دافغانانو سره ډير بيرحمانه او دسپکاوي له روحې  نه ډک برخور شوۍاو ههمدااوس هم دا حالت روان دۍ . پوښتني مي ځکه دهزاره وطندارانو څخه کړې چې په افغانستان کې تر اوسه ډير زيات داسي فکر کوي چې ټول هزاره ورونه ايرانيانو ته گران دی او پر ټولو هزاره و ايران گران دی ،مگر کله چې  انسان ددوي داستانونه انسان واوري پوهيږې چې رښتيا دا ايراني اخوندان لکه دپاکستان او زموږ دهيواد ځيني بنسټپال داسلام دپاک او مقدس نامه څخه ناوړه استفاده کوي او په تشو شعارو او ميان خالي خبرو خلک غولوې . په ايران کښي ددوي سره دبرخورد او کړنو په هکله زموږ ددغه هيوادوال ليک ته ستاسو پاملرنه را اړه وم ، هيله مند يم  په اخر کښي قضاوت وکړۍ چي  دکوم ايراني واکدار په نامه کومه جاده يا واټ ونومول سې او که نه ؟ 
 
 ددي لپاره چي ليکنه اوږده نسي ماددغه ليک اساسي ځايونه دلته را اخيستي دي ، تاسو کولاي شۍ مکمل ليک  په خپره سوي پاڼه کې مطالعه کړۍ .
 
درد دل يک مهاجر
 
این نوشته در وا قع درد دل ملت مهاجر و دور از وطن میباشد و در نوع خود بنحوی زجر دهنده و آزار دهنده است که هر انسان آزادیخواه و بشر دوستی را متاثر میسازد. آنهم در کشوری که همیشه ادعای ام القرای اسلامی را دعوای دارد و مدافع جبهه اسلام و مسلمین در سر تا سر جهان است . و کوچکترین ظلمی که علیهه مسلمانان مالز یا ئی میشود یا چند فلسطینی ویا مسئله حجاب در مدارس فرانسه ویا مسجد بابری در هند و?هزاران نمونه های که ریزو ودرشت که فوراً از رسانه های خبری ایران به چند زبان ودر بخشهای خبری متعددنشر میشود .   روزی چند بار منعکس میشود، و هر کس نداند فکر میکند کشوری به این دلسوزی و شفقت و انسان دوستی و نوع پرست کم یافت می شود، که علیرغم داشتن مشکلات فراوان در داخل و در سطح روابط بین المللی بر مواضع انسان دوستی و بشر دوستانه اش همچنان پای میفشارد و فوراً اعلان مو ضع میکند. وا شگفتا که این دولت مردان ونوع پرستان ظاهراً سیا ست یک بام و دو هوا را سر لوحه امور قرار داده و بشر از نوع افغانستانی را در قلمرو هیچ یک از ملا طفات انسانی و اسلا می خود دا خل نمیداند . ورویه های این بشر وا مانده از همه جا رو میدارد با کمال تاسف چنان رقت بار و غمناک است که قلم را گویای آن نیست . باری در کشوری که آزادی بیان و مطبوعات و دموکراسی با شدید ترین مجازات ها روبروست و کاستی ها و خواسته های خود مردمش را مطبوعات حق طبع و نشر ندارد طبیعی مینماید که اندک مهاجر بدون پشتی بان و پشتوانه روزگارش چگونه خواهد بود.  داوطندار دايران دهغو دولتي چارواکو دکړنو نه پرده پورته کوي چې له يوې خوا دافغانانو سره د اخوت نارې سوې وهې او له بلي خوا ځانونه په ټوله نړۍ کې داسلام يوازني مدافعان بولې ،او نړۍ اسلامي جهاد ته رابولي ،هغه ليکې : شمه ای از سیه روزی های مهاجرین را اگر بگویم از آنجا اغاز میشود که : صدها و صدها بی عدالتی دردادگاههای ایران علیه مهاجرین روا داشته وزمانی که مظلومی در دادگاههای ایران برده شود. در اول از وضع اقامت وی سوال میشود که اگر ان مهاجر نگونسار کارت نداشته باشد. دعوای وی اصلا شنیده نمیشود و تو صیه میشود که چون تو حق اقا مت در ایران را نداشتی پس جان و مالت قانوناً در پناه قانون ایران نیست . دادۍ ايرانۍ انصاف او عدالت ايا يو څوک او دهغه شخصي ملکيت ديوه عادي سند په نه  درلودلوسره بايددهر ډول تعرض دخطر سره مخامخ سي ؟ دغه ډول چلند ته دانسان حقوقو ته درناوۍ ويلاي سو؟ اياپه اسلام کې دا ډول ظالمانه تيرۍ اوبې گناه انسان ربړونه جوازلري؟ هغه څوک چې په کلو کلو يي خولې توي کړی او څو غرانه يي لاسته راوړي دي که ددوي دخوښي سندونه لري او يا هغه ځيني ورک سوی وي يا کله کله يې پوليس عمدأ څيري په هغه صورت کې  هر څوک کولاي سي دا بيچاره دخپل مال نه محروم کړې ؟ ... نمونه دیگر همین کسانی که از بخت بد در معرض دستگیری های نیروی انتظامی قرار میگیرند گاهی حتا باوجود داشتن کارت معتبر واقعاً بشکل یک حیوان با این جماعت برخورد میشود ازاذیت وآزارگرفته تا انجام بدترین کار و اعمال شاقه را در بر میگیرد .  در این مسیر تا اردو گاه ورد مرز کردن فشارها و شکنجه و توحش بحدی میرسد که بسیار کسان از بین رفته اند و بسیاری دیگر با معلولیت جسمی و رو حی دست به گریبانند .  زموږ په هيواد کې دايراني دولتي چارواکووله دوستانوڅخه ولي څوک پوښته نه کوې چې ولي افغان ددوي دظلم او ستم په نتيجه کې خپل خوږ ژوند دلاسه ورکوي ؟؟؟  فراموش نباید کرد ای ملت رنج کشیده که در دوران مهاجرت چه گذشت . در اردوگاه سنگ سفید مشهد حدود 9 سال پیشمردمانی در بند و اسیر در گرمای طاقت فر سای آن منطقه وقتیکه بیداد گری به اوج رسید و هر کس که از هر کجا دستگیر میشد به سه الی چهار ماه نگهداری (زندانی با اعمال شاقه) میشد به تنگ آمده بودند و بقول خود شان : مرگ از زنده گی بهتر بود. و بسیاری از آنها مریض شده و مردند. در آخرین اقدام شبانه دست به فرار زدند وبه سمت مرزهای شرقی متواری شدند که دژخیمان رژبمبا نیروی انتظامی از هوا وزمین همانند مقابله با یک حمله نظامی بر این مهاجرین فراری دور از وطن یورش برده و جمع کثیری (1000) نفررا بکام مرگ فرستادند. ايا دا جنايت او دبشر پر حقوقو بربنډ تيرۍ نه بولۍ؟ ... بقول چندین نفر که از مهلکه جان سالم بدر برده بودند مزدوران رژیم جنازه های هموطنان ما را در گورهای دسته جمعی انداخته وروی خاکشان را هم لنگر برده اند و بعد از آن سرک آسفالت درست نموده اند. و زمانی که سازمان ملل برای باز دید آمدند از گورها و جنازه ها اثری نیافتند و حتا گزارش به مجامع جهانی هم نشد و این داغی بود بردل تفتیده ما مردم . وړانديزمي دادۍ چي دافغانستان دبهرنيو چارو وزارت بايد دملي دندي په توگه ددغه ليک ليکونکۍ پيداکړي ، دهغه او نورهغو افغانانو په مرسته چې په ايران کې ددغو ډله ايزو قبرونواو داسي ورته حوادثو په هکله معلومات لري ،دملگرو ملتو دسازمان ،او نورو نړيوالو سازمانو په مرسته کيداي سي  داقبرونه پيدا او وسپړل سي ، دافغانانوداډول ډله ايزقبرونه چې په ايران کې دخلکو دمعلاماتو او قيصو له مخي ډير دي  بايد تثبيت او تر سپړلو وروسته دپاته سوو هډکو څخه يې دايراني اخوندانو دظلمونودياد  په نامه په کابل اوهرات کښي هديره جوړه سي دا به دهغه چا هديره وي چې دخپل هيواد نه بهر دپرديو واکدارو دوحشيانه برخوردونو قرباني سوي دي . ددوي پر مزار به  هرافغان  دگلوگيډۍ ږدې  . ...نمونه دیگردر سال 75 زمانی که اداره کار ایران تصویب کرد که خارجی (افغانستانی) حق کار ندارد .... قشر عظیمی از مهماجرین بیکار ودرمانده شدند. خانه نشین شدند آنهم در عالم مهاجرت بدون در آمد زنده گی چگونه ممکن است  ? جمعی از دردمندان و دانشجویان تصمیم گرفتند جهت جلب توجه اذهان جهانیان و مدافعین حقوق بشر و کمیساریای عالی ملل متحد در امور مهاجرین . در مقر ساختمان مرکزی آن سازمان دست به تجمع بزنند تا بلکه بذل عنایتی شود و توجهی صورت گیرد. که کما فی السابق دژخیمان رژیم باچوب و چماق وبا لباسهای شخصی همه را دستگیر و روانه زندان کردند. نگارنده که خود از شرکت کنندگان می باشد.....  نیز داخل مینی بوس بردندو در پسگاه آمدیم  مشاهده کردیم که جمع کثیری اینجا در آفتاب سوزان پشت بدیوار نشانده بودند ومارا هم در کنار آنها جادادند. ودر جمع ما چندین زن نیز بودند. پس مارادر بازداشتگاه (داخله) انتقال دادند. ودرآن زیر زمین دو شب نگهداشتند. و بعد ازآن مارا دادگاهی نمودند. وقتیکه در داخل دادگاه بردند هیچ کسی از ما سوال نکردند که جرم تان چیست؟ فقط ورقهای از قبل تهیه شده را به امضای ما رساندند. وبما هشدار دادندکه بگوئید ما در اثر نداشتن مدرک اقامتی دستگیر وزندانی شده ایم ودر صورت اعتراض باما برخورد میشد. لذا از قبل جرم مامعلوم ومجازات آن نیز معلوم بود. ودادگاه فرما یشی آن هم فقط جنبه نمایش داشت . افسوس و صد افسوس که مهاجر درد مندما از آنجاصدایشان بهیچ کجا نمی رسد و در نطفه خفه میشود .  واکنون در پرده نمایش د یگر درام غم انگیز علی رغم توافقنامه سه جانبه از سوی سازمان ملل. دفتر اموراتباع خارجه ایران ووزارت مهاجرین و عودت کنندگان افغانستان مبنی بر اجازه اقامت تا پایان 1383 به مهاجرین باقیمانده باز رژیم متعصب و نژاد پرست پای برهمه حقوق مسلم شهری و اسلامی نهاده و ورق سیا هی بر عملکرد خود افزوده و بی شرمی را به اکمال رسانده و آن جلوگیری عملی از تحصیل مهاجیرین مقیم آن کشور نموده  . ودر چهره دیگرش وعده کمک (500) میلیون دلاری را به باز سازی افغانستان داده است . شما خود قضاوت کنید. آیا کدام بظاهر دوست و دلسوز چنین کاری میکند، ودرواقع تطبیق کامل واژه استعما ر است . از یک طرف آینده سازان ما را بیسواد و جا هل تحویل جامعه میدهند و از طرف دیگر بدست شان بیسکویت و پفک بدهد....ما در اینجا اعلان میکنیم که دولت ایران یاباید از شعارها ی جهان فریب و دروغین خود دست بردارد و آنگاه راه قساوت وخصومت را در پیشگیرد ویا با پای بندی به اصول اولیه حقوق بشر. حیثیت و شخصیت مهاجرین را بیش از این به بازی نگرفته و تا پایان تعهدات خویشکه با دولت افغانستان و کمیساری عالی ملل متحد به امضا رسانده از اذیت. آزار وجلو گیری ...واز زرع تخم کینه و خصومت دست بردارد. آیا این سزاوار است که کشوری با همسایگانش چنین رفتار خالی از انسانیت بخرچ دهد. توقع روابط حسنه با دو لت افغانستان را داشته باشد. .. در گزشته که ما صاحب دو لت و حکو مت نبودیم طبعا از هیچ جائی صدای اعتراض و پشتیبانی بلند نمیشد و توقعی هم نبود ولی اکنونباید مسئولین مربوطه و دولت مردان این مشکل تراشی را از دولت ایران باز خواست و خواهان توضیح شوند. والا در هر کوشه جهان روز بروز بیشتر و بیشتر شهر وندان افغانستان مورد ظلم و تعدی قرار خواهندگردد.علی- امیری
 
اوس تاسو قضاوت وکړۍ چې ايراني اخوندان دافغانانو سره څومره مينه لرې او څومره علاقه لري چې زموږ هيواد له اوسنيو بد مرغيو نه خلاص شي . همدا اوس هم نږدې يو ميليون افغان کډوال هلته داشان دتحقير او توهين شپي او ورځي تيروي خو زموږ ښاغلي چارواکي بيا ددوي په نامه واټونه نوموې  .
 
دافغانستان دولتي اداره يوازي په هيواد کې دننه دافغانانو دژوند دټولو اړخو په هکله مسؤليت نه لري په بهر کې هم دهر افغان په وړاندي داشان مسوليت لري چې متاسفانه دبهرنيانو دخوښي په خاطر دجلا وطنه افغان سره چي په ايران او پاکستان  او يابل هر هيواد کې هر ظلم او نارواکيږي دوي غوږونه کاڼه اچوې او هر څه پر پخوا نيو حالاتو تاوانوي  .
 
متاسفانه  اوس هر څه هير سوې دي ټول په دې فکر کښي دي چې څنگه دځان چاره وکړې  ،دسباورځي غم وخورې او خپل خپلوان  ددولتي امکاناتو څخه په استفادې سره تر دولتي لوړو مقامو ورسوې ،جالبه داده چې دځينو جگپوړو چارواکو خپلوان دولتي څوکۍ نه لري ولي امر يي هر چيري چليږي او دټولو ادارو کارمندان يي ناز اخلې ،دا ډول سو استفاده دلومړۍ ځل لپاره په دغو څلوروکلو کې را رواج  وموند .
 
افغانان حق لري دا پو ښتنه وکړي چې محترمو څنگه دمنلو وړده چې پاکستانيان او ايرانيان زموږ په هيواد کې دعزت خاوندان دی، ولي دوي په خپلو هيوادو کې شپه او ورځ په خپل ټول توان او طاقت دافغانو کډوالو دسپکاوۍ لپاره مټي رانغښتي دې ،او ددغو هيوادو زندانونه بيله کوم جرم او محکمې په افغانانو ډک دي . دلته دې هغه چارواکي چي دنوروپه نومو واټونه ياوي له پاکستان او ايران څخه دبل مثل کړونو غوښتنه ديوه سکرتر په سطحه نه بلکه ددولت په کچه وکړي تر څو دافغان عزت  ديوه انسان په توگه هر چيري خوندي وساتل شې .
 
دبشر دحقوقو دنړيوالي اعلاميې او نورو بشري قوانينو په اساس افغانان دا حق لري دافغانستان دحکومت څخه لومړي او په دوهمه درجه  دملگرو ملتو دسازمان څخه په همسايه هيوادو کښي ددوي سره دسپک او غير انساني چال چلندپه خاطر دحقوقو داعادې غوښتنه وکړې .
  ",درد دل یک مهاجر   ( د يوه کډوال د زړه درد)
291,معصوم هوتک - کاناډا,"
معصوم هوتک - کاناډا
په خواشينۍ سره خبرسووچي دکندهار يومشهور اجتماعي اوفرهنګي شخصيت محمدحليم سليمي دليندۍ دمياشتي پر٢٣ مه ١٣٨٤ ش دچارشنبې په ورځ په يوه ترافيکي پېښه وفات سو اوپه داسبايې په کندهارکي خاوروته وسپارل سو. عمريې اتياکالوته رسېدی . ارواښامحمدحليم سليمي دمرحوم حاجي لعل محمدخان الکوزي (مشهورپه بابا) زوی دحاجي نورمحمدخان لمسی اودمحمدسليم خان کړوسی دئ . دمرحوم حاجي لعل محمدخان پېشه سوداګري وه خودی پخپله دخپل وخت دانشمندسړی و اودمولانای رومي مثنوي شريف  يې تل کوت  . سليمي صاحب دادبي ذوق څښتن و اوپه ځواني کي يې ادبي ليکنو او تحقيق ته هم وخت ورايسته . د(زموږليکني) په نامه يوه رساله يې په ١٣٣٦ ش کي اودوهم وارپه ١٣٧٥ ش = ١٩٩٦ ع کي چاپ سوې ده . سليمي صاحب دخطي کتابويوه ستره زېرمه درلوده چي دپښتواوفارسي ژبي خورا ډېر نوادرپکښې خوندي وو . دده دخطي کتابوزېرمه تل د افغاني محققينوپه واک کي وه او په ډېره سخاوتمندۍ سره يې خپل نوادر دمحققينواستفادې ته وړاندي کول زماياددي چي په يولړعلمي سيمينارونوکي دکندهاري سليمي دکتبخانې نوادرداستفادې او نندارې په غرض ايښوول سوي وو. کله چي دثورترفاجعې وروسته له هيواده وتلوته مجبورسو په نيويارک کي يې دافغاني فرهنګ دځينوخواخوږوپه ملتيا دلوی احمدشاه باباپه نامه يوه کتابخانه پرانيستله . له هيواده بهريې دفرهنګي کاروپه لړکي دکابل چاپ پښتوــ انګليسي قاموس دوهم وارتجديدچاپ کړ . په ورځني ژوندکي ښاغلی سليمي  ډېرجواد ، منور او مجلس آراء سړی و . دهيوادپه تنويري خوځښتونوکي دسليمي صاحب ونډه ډېره څرګنده وه اودهيوادله ټولوفرهنګي اوعلمي شخصيتونوسره محشوروپه تېره بيادعلامه حبيبي اوعلامه رشادله نزدې ملګرواوارادتمندانوڅخه و. زه دارواښادمحمدحليم سليمي مړينه يوه فرهنګي اوټولنيزه ضايعه بولم اوکورنۍ ته يې دزړه له کومي تسليت وايم . داڅوبيته مي ددغه ارواښادپه يادويلي دي چي له تاسي سره يې هم شريکوم . 
 
زمانې لاس راته يـــــــــــــــــوکړی له اغياره سره              چي راڅخه  اخلي يـــومخ نازله نازورداره سره
ټاپی دتلين اوجنازې ســره ملګری سونن (١)                 دصفتوشهنشاه مل ســــــــــــــــــوله سالاره سره
پردې نامېنده دنياګۍ باندي مــــــاډېرليدلي                 چي ترګلونـــــــووه نازک ښخ سول له خاره سره
دښايست مېنه کــــــړه سپېره ستادجفالښکرو               ژاړي به خــــــــــــودپاچادحسن له تاجداره سره
غمنامې تاردئ اچـــــــــــــــــــولی دقلم غاړي ته                  شپېلۍ دغـــــــــــم ده ږغوي يې له سيتاره سره
ته واښادي نه ده زوکړې زموږپرغولي باندي                 ته واخوښۍ ده کډه کـــــــــړې له سينګاره سره
دغمنامې ســــــــرليک ته نن هغه ککره راغله                   چي پـــــه ماتم يې ژاړي ټول خېل له تباره سره
ککرۍ نه وه مجموعــــــــــــــــه وه دنېکيودښو                    حلم وزغم صبرو مــــــــــــل له دې نامداره سره
په څه مېړانه يې ســـــــــــــــهل دزمانې داغونه                    داغ داولادڅه هم ونه کړل ؟ له دې پلاره سره
خوحــــــــــــــــــوادثوته ولاړودقيتول په شاني                     دغم لښکرباندي ډېرراغلل لـــه افشاره سره
شکمن به نه ســـمه په مينه کي دهغه نيازمن                   که پس له مړيني سويوځای له خپل دياره سره
پټۍ دګلوباندي کښېږدئ پرزخمي قبريې                      سليمي پروت دئ په لحدکي له پرهاره سره
۱۶ ډسمبر ۲۰۰۵ - کاناډا
",دارواښادمحمدحليم سليمي کندهاري غمجن ياد
292,رحيم الله سمندر,"
دسمبر ١٨مه
کا بل افغانستان
مطبوعاتي اعلاميه:
افغان ژورنالست فهيم احسا ن په مزارشريف کې په نامالومه توگه تيره  شپه وژل شوى، دهغه کورنى له ويرې نه په دې اړه څه نه وايي.
دژورنالستانو دخپلواکې ټولنې(AIJA) دمالوماتو له مخې احسان ٣٠کاله عمر درلود او په مزارشريف دولتي تلويزون کې يې يوه انتقادي پروگرام ((شهرما خانه ما)) وړاندې کاوه.
دهغه پروگرام څو ځله دسمييزو چارواکو د کلکو نيوکو لاندې راغلى، په دغه برخه کې نوموړى څو ځلې تهديد او وهل شوى دى.
دژورنالستانو خپلواکه ټولنه (AIJA) په دې اړه نورې پلټنې کوي چې هغه ولې او څنگه ووژل شو ؟
دنور مالومات له پاره 
رحيم الله سمندر 
دافغانستان دژورنالستانو خپلواکه ټولنه
دداخلې وزارت سرک- شهرنو کابل 
تيلفون: ٢٢٠١٦١٩ 
موبايل: ٠٧٠٢١٤٧٤٨،٠٧٩٩٣٠٠٠٠٤
  ",د افغانستان د ژورناليستانو د خپلواکي ټولني له خوا
293,ا . زمری,"
دافغان جرم  د زړه ژور زخمونه مې ګنډلي نه دې چا  ځګېروې او اوسیلې یې اوریدلي نه دي چا د ژوند له نغري نه مې ایرې وې تل په برخه  لمدې غوښې دتن مې تل داغلې نه دې چا؟ د هېلو له وجود نه مې لمبې دې تل ختلې  دا سوې ارزو ګانې مې ژغورلي نه دې چا طبیب راته جلاد شې شوکران مې مخ ته کېږدي  له حاله مې په مېنه هېڅ پو ښتلې نه دې چا دیار او یارانې په لټون اوړم په دښمنو  چې لاس مې وراوږد کړي دي پريکړي نه دې چا؟ د غرو او صحرا کاڼی یم له هر څه نه یم لیرې  په سهوه کې خواږه ماته کتلي نه دې چا پردي د پرديتوب په جرم ، خپل د خپلولۍ  نادودې خپلې مانه سپمولي نه دې چا اسمان ته که لاس جګ کړم نو تندرونه په ما اوري  یا داسې څه چې هیڅ هم اوریدلي نه دې چا جنون به هم شي تنګ په ما که ور یې شمه غېږ ته  رټلي په دنیا کې هیڅ منلي نه دې چا سزا دعمل حق ده خو زما په حق کې نه  د ښو په بدله کې بد راکړي نه دې چا؟ چې څه به شي را پیښ نور راته پته یې لا نشته  زما دلارې پای ته لا لیدلي نه دې چا تندیه ته دې مات شې چې دې مات راته ورمېږ کړ  درانه فکرونه سپکو ته ساتلي نه دې چا هېڅ پوه نه شوم د ژوند په خوند زمریه تر دې دمه  زما د تقدير لېکی لا لوستلي نه دې چا   ۸۰۶۰۲۰۰۱ ",دافغان جرم 
294,ا. زمری,"
 ستا د سترګو په دریاب کې ، تږی زړه لمبول غواړم  ستاد شونډو په لمبو کې د غمو سوځول غواړم ستا د وصل په جنت کې ،دهجران دوزخ نه تښتم  ستا د مېنې غیږ کې ګرانې،ستړی ژوندتیرول غواړم ستا د زلفو په هر موج کې دنظر بیړې ډوبیږې  جل وهلې سترګې دلته لږ په دمه تړل غواړم  د سپوږمۍ له پلوشو نه ستا تصویر ته قلم اخلم  هنګامه دې د ښکلا زه په اسمان خیږول غواړم ستا د غږ په سر او لې کې موسیقي لټوي ځان خپل  ترنم کې یې د مينې هر سرود غږول غواړم  د ښیګڼومجموعه یې خدای دی ساته له نظره  سپیلني غوندې دی مخکې دا خپل ځان دودول غواړم ",د ښیګڼو مجموعه 
295,,"
جلالزی = کابل
د بشر د حقونو د څار سازمان په افغان ولسمشرږغ کړی تر څو د امریکا د ولسمشر په مرستیال دیکچینی زور واچوي  خبري رسنۍ د (سم ظریفي) چه د بشر د حقونو د څار سازمان د اسیا د تحقیقاتي څانگي ډایرکتر دی له قول خبر ورکوي چه نوموړي ویلي له افغان ولسمشر حامد کرزي نه یې غوښتي تر څو افغانستان ته د امریکا د ولسمشر د مرستیال په ر اتگ سره پده زور واچوي تر څو د بگرام او کندهار د امر یکایي اډو تر څنگ په هغو 20 تر 30 امریکایي عملیاتي مرکزونو کښي د افغان بندیانو په حالت کښي ښه والی راولي چه ورسره ناوړه چلند کیږي . ټاکل شوی چه ښاغلی چیني به نن د افغانستان پلازمینه کابل ته روارسیږي او د افغانستان د نوي پارلمان د استازو په لمړی غونډه کښي به د گڼو شمیرو نورو بهرنیو سفیرانو او استازو په څنگ کښي گډون وکړي . د نوي پارلمان د پرانستونکي غونډي نه یوه ورځ مخکي د پلازمیني کابل په سویل کښي چیرته چه د دارالمان ماڼۍ پرته ده سخت امنیتي تدابیر نیول شوي او ماڼۍ ته په پراته سړک د شخصي موټرو په گرز را گرز بندیز لگیدلی .دی نوی پارلمان ته د سیاسی چارو د ماهرینو په وینا د ښځو تر څنگ گڼو شمیرو پخوانیو جنگ سالارانو او د طالبانو ځینی مشرانو لاره موندلې ده چه ځینی بایلونکو کاندیدانو بیا د پارلمان د پرانستونکي غونډي نه یوازي یوه ورځ مخکي دا پارلمان یو داره ماړ او دوه مخي پارلمان وباله . ",دبشر د حقوقود څار ټولني پر افغان اولسمشر ږغ کړی
296, نويد لمر _كابل,"
 لكه څنګه چي ټول خبرياست له څه مودي راپه دي خوا دښاغلي بشردوست اوښاغلي حنيف اتمر ترمنځ ديواوبل په وړاندي دنيوكو او ناندريولړۍ پيل شوي ، بشر دوست دكليودپراختياوزارت اودهغه مشرتوب په ځانګړي توګه ښاغلي اتمر په اختلاس ،اودرغليوتورن كړي اوزياتوي چي دغه وزارت له ټولووزارت خانونه زياتي پيسي ترلاسه كړي   نويد لمر _كابل  لكه څنګه چي ټول خبرياست له څه مودي راپه دي خوا دښاغلي بشردوست اوښاغلي حنيف اتمر ترمنځ ديواوبل په وړاندي دنيوكو او ناندريولړۍ پيل شوي ، بشر دوست دكليودپراختياوزارت اودهغه مشرتوب په ځانګړي توګه ښاغلي اتمر په اختلاس ،اودرغليوتورن كړي اوزياتوي چي دغه وزارت له ټولووزارت خانونه زياتي پيسي ترلاسه كړي خوهغه يي په سمه توګه نه دي لګولي اوپه كي يي درغلي اواختلاسونه كړي ،خوښاغلي اتمر داتورونه نه مني اودبشردوست تورونه دروغ ګڼي .چي دادي موږ ددښمنيوددي تودميدان يوه ننداره ستاسوحضورته وړاندي كووترڅوتاسوخپله پري قضاوت وكړي  سيد جلال جلال (دڅيړني اوتحقيق څارنوال )ما دښاغلي بشردوست نه داپوښتنه وكړه چي تا دحنيف اتمر په ضد دااسناد له كومه ځايه ترلاسه كړل ؟خومتاسفانه چي بشردوست وماته هغه مرجع ونه ښودل چي ده اسنادتري لاسته راوړي دي كاشكي داراپور اوتورونه حقيقي واي ،په څارنوالي كي يواصل دي هغه داچي څارنوالي بايد په پيښوكي تل بي پري وي اودچا طرف ونه نيسي ،موږ هم په دغه دوسيه كي همداچلند كړي دي  بشر دوست:يوه ولسي محكمه دي جوړه شي ترڅوداقضيه روښانه شي ،ولس نور په دولت اودولتي اداره باندي باورنه لري دادوسيه ډيره مهمه دوسيه وه او۴۱سندونه په كي وه خوڅارنوالي په دولسوورځوكي داقضيه وڅيړل اوبيا لويي څارنوالي خپل قضاوت اوفيصله اعلان كړه چي ډيره دخنداوړوه ،څارنوالي وايي چي دااسنادجعلي دي ،په داسي حال كي چي خپله اتمر پخپلومركوكي داخبره څوځلي كړي چي دااسنادزموږ دوزارت ډير مهم اوسري اسناددي داچا له وزارته ايستلي دي اوداسي اخطارونه يي هم وركول چي له دي امله به محكمي ته حاضير شي اوداخبره به څارنوالي ته وړاندي كړي . نوبيا څنګه لوي څارنوالي وايي چي دااسنادجعلي دي ،خپله اتمر داوايي چي په وزارت كي يي اختلاس شوي خوپه دومره لويه پيمانه نه دي چي دانديښني وړوي زه په افسوس سره داخبره كوم چي لويي څارنوالي ددي پرځاي چي يوه بي طرفانه فيصله يي كړي واي په يوه سياسي توطيه كي يي ګډون وكړ اونادرسته فيصله يي وكړه دكليودپراختيا په وزارت كي اختلاس ،بډي ،درغلي اورشوت خپل وروستي حد ته رسيدلي دي داوزارت دانجوګانونه جوړشوي اودانجوګانودګټودساتندوي په توګه عمل كوي انجوګاني داتمر اولادونه دي اواتمر دانجوګانوپلاردي خوداانجوګاني دافغان ولس يوازني دښمناني دي اودافغانستان ټوله هستي يي لوټ اوتالان كي ده  جلال: دجزا دقانون په اساس يوه دوسيه بايد موږ په ۳۴يا ۳۶ ورځوكي تكميله كړودادوسيه موږ ته دقوس دمياستي په ۵ تاريخ راغلي اونن دادي دقوس ۲۰نيټه ده موږ په دغه موده كي خپله څيړنه اوتحقيق بشپړكړ موږ دنده لروچي په تحريري توګه خپل دغه جريان اونتيجه لويي څارنوالي ته وړاندي كړو،اوهمداسي مووكړه . نطاق: داسى ښكاري چي د تحقيق مسوولينو د خپلى څيړنى په نتيجه كى د ښاغلى بشر دوست تورونه د ښاغلي اتمر په وړاندي بى اساسه گڼلي، اوس به وگوروچي د قانون له مخي د ا فترا جوړونكو سره څه ډول چلند كيږى.  سید جلال(جلال ):دجزا دقانون د۳۷۷مادي په اساس ددروغيني اطلاع اودحقايقودپټولوپه مبحث كي راغلي هغه كسان چي په نوروپسي تورونه جوړوي دجزا وړدي اوبايد جزاوګوري دلته ښاغلي بشردوست هغه تورونه چي په ښاغلي اتمر يي وارد كړي ويي نشوكړاي په دي هكله قانع كوونكي اسناداوشواهد وړاندي كړي  نطاق:اوس په دي هكله زياتي پوښني پيداشوي لومړي داچي ښاغلى بشردوست كوم اسناد چى د ښاغلي اتمر د تورن كولو په اړه تر اوسه وړاندى كړى. آيا دوى ددى اسناد و په رښتينى توب باور لاره او كنه؟ او دا اسناد يى له كومه تر لاسه كړى ؤ. بله خبره دا چي ښاغلي بشردوست ولى د دولت له نورو ادارو نه چى د اختلاس، رشوت او درغليو په ډنډونوكى ډوبى دى د كليو او پراخيا وزارت وټاكه.بله دا چي د دولت ډيرى ادارى او موسسات په بيلا بيلو ډولونو په درغليو او فساد باندى تورنى شوى دى او دوسيي يى په څارنوالى كى پرتى دى. خو لاتراوسه پورى څارنوالانو هغه نه دى څبړلى داچي د ښاغلى بشر دوست له خوا پر ښاغلى اتمر باندى د تورونو دوسيه يى په دومره چټكى وڅيړله او فيصله يى وكړه د څارنوالى له لورى دا ډول غير عادى خو ځښت هغه لويه پوښتنه ده چي د هر چا په ذهن كى پيدا كيږى. يوه بله پوښتنه هم داده چى مخكى له دى تورونو داسى ويل كيده چى شايد ښاغلى اتمر په راتلونكى كى د كورنيوچارو د وزير په توگه وټاكل شي. او ويل كيده چي اتمر د ښاغلي كرزى په حكومت كى يو فعال او خوڅنده وزيردى. دا چي څنگه په داسى حالاتو كى د اتمر په وړاندى د تورونو دوسيه جوړيږى او بيا بله پوښتنه دا چى د اتمر د بد نامه كولو لپاره د بشر دوست لاس ته دا ډول سندونه له كومى خوا لاس ته ورځى،داټولي هغه پوښتني دي چي لاتراوسه دهرچاپه فكر كي بي ځوابه پاتي دي  ترټولو مهمه لا داده چى ښاغلى بشردوست په ښاغلى اتمر دا تورهم لگولى ؤ چى تحصيلى اسناد يى جعلى دى چى له دى نه د يوى شخصى او ځانگړى د ښمنى بوي راولاړيږي چى د هېواد په اوسنيو حالاتو كى د دولت دلوړ پوړو چارواكو تر منځ دا ډول دښمنى د ولس د لازياتى مايوسى اوپه دولتي چارواكوباندي دلازياتي بي باوري لامل گرځى.هيله ده چي ددولت لوړپوړي چارواكي له داسي تورونواوناندريونه لاس په سر شي ،اوخپل وخت هيوادوالوته دخدمت په لاره كي وكاروي نه دنورودتورنولوپه لاره كي . 					    ",دبشردوست اوحنيف اتمر ددعوا يوه ننداره !!
297,,"
					    					     نويد لمر _كابل  نطاق: د اوسني پارلمان ستونزى به ستاسو له نظره څه وى او پارلمان به له كومو ستونزو سره مخ شي؟ استاد سياف: زما په عقيده كومي ستونزي چې ولس ورسره لاس او گريوان دى همدا ستونزى به د پارلمان ستونزى هم وى. خوزه په دى باوريم چې دولس نماينده گان به پخپل ټول توان ددغو ستونزو د له منځه وړلو لپاره كوښښونه وكړى. نطاق: دا سمه ده چې د مجاهدينو مشرانو جهاد كړى خو اوس خلك وايى مجاهدين خپل جهاد په ولس خرڅول غواړى او په بدل كى بى د لويوڅو كيو او په واكمني كى د لويو مقامونو غوښتونكى دى؟ استاد سياف: الحمدالله مجاهدينو په حقه جهاد كړى او دا جهاد بى د خداى په لاره او د اعلى كلمته الله په لاره كى كړى. موږ هيڅكله هم دا كوښښ نه دى كړى او نه به يى وكړو چى دواكمنى او څوكۍ لپاره كارو كړو او خپله لاره پريږدو موږ دولس خادمان يو او د ولس په خدمت كى به يو. نطاق: لكه څنگه چى تاسوته مالومه ده د نوروگوندونو لكه خلق او پرچم نماينده گان هم پارلمان ته راغلى دى او دلته داسى ښكارى چې اكثرو د تنظيمونو مشرانو د پارلمان مشرتابه ته ځانونه ټاكلى دى چې له دوى نه به ضرور كوم يو مشرتابه ته كامياب شى. نوتايوفكر نه كوي چي بيابه د دغو نورو گوندونو د نماينده گانو سره اختلافات را ولاړ نشى؟  استاد سياف: دا تصور به ډير بى ځايه وى كه چيرته كوم جهادى مشر د پارلمان څوكۍ ته وټاكل شى نو د نورو سره به گوندى توب او د اختلاف لاره خپله كړى. ټول زموږ وروڼه دى. او موږ ټول به دوروڼو په څير د ملت په دغه كور كى ژوندو كړو او د وطن او ولس په دردونو به بحثونه او مشورى كوو. او بل دا چى موږ به هڅه وكړو ترڅو داسى پرهيزگار شخص د پارلمان مشرتوب ته وټاكل شي تر څو ټولو ته د منلو وړوى. نطاق: كه چيرته پارلمان او كابينه كوم سازش ته ورسيږى او داسى هڅه وشي چې ځينى د پارلمان غړى كابينى ته لوړشى آيا تاسى فكر نه كوى چى د داسى غړو په موجوديت كى چې له پخوا نه په جنگى جرمونو متهم دى په دولتى اداره كى به د جنگى مجرمينو پله لادرنه شى او په دوهمو او دريمو واحدونوكى به هم ددغوكسانو خپل نفر وټاكل شى او د نشى موادو مافيا به نوره هم پراخوالى ومومى؟ استاد سياف: تاسى مطمين اوسي هيڅ سازش ته به څوك موقع ورنه كړى او بل دا چى موږ په هره وسيله چى كيږى د پارلمان له لورى به د نشى موادو او مافيا پرضد پياوړى گامونه اوچت كړو او داسى قوانين به رامنځته كړو چى ددغو موادو د استعمال او قاچاق مخه ونيول شى. نطاق: ستاسو په نظر د اوسنى دولت له كارونو نه راضى ياست.؟ استاد سياف: دولت پخپل دومره موده كى ځينى مهم كارونه هم كړى، خو يوه خبره چى ټول ولس ترى ناراضه دى او يو روښانه حقيقت دى هغه ادارى فساد دى. د دولت په اداره كى ادارى فساد خپل اوج ته رسيدلى دى او اصلاح كول غواړى او كه اصلاح نشى نو بالاخره دغه فساد به د نشى توكيو د مافيا سره هم لويه مرسته وكړى او د هغى د پيشرفت لپاره به لازياته لاره او اره كړى. ", داستادسياف لنډي خوتودي خبري!! (دطلوع پرهنداره )
298,,"
 
دښار ټول واټونه دترافیک پر مخ تړل شوي پر هره لار کوڅه دملي پولیسو او ملي اردو سرتیري امنیت ساتي دنړیوال مرستندویه ځواک یا ایساف چورلکې له اسمانه دکابل امنیت خوندي کوي خواران کیلو مټره پلي مزل کوي ځکه د موټرو گرځیدل بند دي.
ولسمشر کرزي دکابل ټولې ادارې رخصت کړي دا هر څه پدې موخه کیږي چې نن دوشنبه دنوي پارلمان دناستې لومړۍ ورځ ده.
دامریکې دمتحدو ایالاتو مرستیال ولسمشر ډیک چیني او نور ډیپلوماتیک استازي میلمانه کابل ته راځي او دپارلمان پدې لومړۍ ناسته کې به برخه اخلي.  ",نن په کابل کې سخت امنیتي تدابیر نیول شوي.
299,عبدالله شاه ژوندون,"
 
     غزل
ژوندون مې له غمو سره اشنا دی باک يې نه کړم دلبره ستا يو غم که پرې بالا دی باک يې نه کړم وصال د سر په بيه لا وړيا راته ښکارېږي دلبر که مې راضي شي زما رضأ ده باک يې نه کړم بې غمه خلك نه وي کوم محفل کې چې زه ناست يم قبول مې د تقد ير دا تقاضا ده باک يې نه کړم د اوښکو په ځای وينې مې په مخ باندې بهيږي د عشق دليونيانو دا سزا ده باک يې نه کړم د يار د شونډو جام ته که څوک دام د تورو کيږدي د اښکار زماژوندون ددرد دوا ده باک يې نه کړ م
ژوندون  ",غزل
300,,"
 ملي سرود وغږول شو او بیا دزده کونکو له لورې یوه ترانه وویل شوه. ورپسې دملي شورا دلنډمهالې دارالنشاء مشر عزیز لودین دملي شورا غړیو ته مبارکي ورکړه او دملي شورا موقت ریس قاضي امان الله یې غونډې ته وروپیژانده.  درحيم ګل څاروان راپور او د AP انځورونه


 
نن دوشنبه په لسو بجو دافغانستان نوې ملي شورا دواړو څانگو یعنی ولسي جرگې او مشرانو جرگې په گډه لومړۍ ناسته وکړه.
غونډه دقاري صیب برکت الله سلیم له خوا دڅو مبارکو ایاتونو په تلاوت پیل شوه.
ملي سرود وغږول شو او بیا دزده کونکو له لورې یوه ترانه وویل شوه. ورپسې دملي شورا دلنډمهالې دارالنشاء مشر عزیز لودین دملي شورا غړیو ته مبارکي ورکړه او دملي شورا موقت ریس قاضي امان الله یې غونډې ته وروپیژانده.
ورپسې پخواني پاچا ظاهر شاه لنډه وینا واوروله او دملي شورا دجوړیدو په اړه یې برخوالو ته مبارکي وویله.
ورپسې ولسمشر کرزي دملي شورا غړیو ته سوگند په دواړو ژبو پښتو او دري ورکړ او وینا یې واوروله.
ښاغلي کرزي په وینا کې دده دحکومت لاس ته راوړنې په گوته کړې او دهیواد ددرېيمې قوې دجوړیدو په اړه یی افغانانو او دملي شورا غړیو ته مبارکي وویله.
 ښاغلي کرزي له لنډمهالې ادارې نیولې او دملي شورا تر جوړیدو ددولت پر ټولو لاس ته راوړنو پوره یو ساعت وغږېد. له افغانستان سره دمرستندویو هیوادونو له مرستو مننه وکړه او له ځینو هیوادونو سره دهمکارۍ دتړونونو یادونه وکړه. 
ښاغلي کرزی په هغه څه هم وغږېد کوم چې دده په وینا دولت پکې پاتې راغلی له تروریزم سره جگړه او دکوکنارو دکرکیلې په پوره ډول دنه لمنځه وړل یې پر گوته کړل.
دخپلې وینا په پای کې ښاغلي کرزي په ژړغوني اواز دپارلمان استازو ته دهیواد پر ناخوالو وغږېد کومې چې دجنگ په کلونو کې پرې تیرې شوي، چې دپارلمان دډېرو استازو له سترگو یې اوښکې وبهولې.
ددغې په پای کې دمشرانو جرگې غړي او پخواني ولسمشر حضرت صبغت الله مجددي دعا وکړه او دافغانستان سوکالي يې وغوښته.
دملي شورا موقت ریس دنن ورځې غونډه ختمه وگڼله او دسبا ورځې دغونډې پیل یی په نهو بجو اعلان کړ.  
په دغې غونډې کې دامریکې دمتحدو ایالاتو مرستیال ولسمشر ډیک چیني هم برخه لرله.
د يادوني وړ ده چي د ولسي جرګې په لومړنۍ غونډه کي دملي سرود د جميعت او نظار شورا پخوانۍ ترانه وږغول شوه .





  ",ملي شورا لومړۍ ناسته وکړه.
301,,"
",
302,سهار گل,"
   د بشري حقونو نړيوال سازمان ويلي چې دوی د امريکايي ځواکونو له خوا د افغان بنديانو د ځورولو په اړه يو شمير رپوټونه ترلاسه کړي دي.
 
   د نوموړي سازمان څارونکو خبر ورکړی چې ددې رپوټونو پر بنسټ، اته تنه افغانان دامريکايي ځواکونو په پټو زندانونو کې کړول شوي چې اوس مهال د ګوانتانامو په بند کې پراته دي. نوموړو څارونکو همدا راز ويلي چې هغو دا رپوټونه د دغو بنديانو د وکيلانو له لارې چې د هغو سره اړيکې لري، لاسته راوړي دي.
 
   دا په داسې حال کې ده چې د بشري حقونو د نړيوال سازمان يو استازي هم له ولسمشر کرزي څخه غوښتي ؤ چې افغانستان ته د امريکايي مرستيال ولسمشر له راتګ سره، پر هغه زور واچوي چې په امريکايي زندانونو کې دې له افغانانو سره د بد چلند مخه ونيسي. ",په امريکايي زندانونو کې افغان بنديان ځورول کيږي
303,سهار گل,"
  د اسرائیلو لومړی وزير، اريل شارون د يوې سپکې سکتې وروسته روغتون ته رسول شوی دی.
 
  د هغه روغتون چارواکي چې شارون د درملنې لپاره هلته ليږدول شوی، وايي چې اوس مهال د نوموړي روغتيايي حالت ښه دی. د شارون په وينا، نوموړي تيره ورځ له خپل کاري دفتر څخه کور ته د راستنيدو پر وخت د نارامۍ احساس کاوه او په پای کې د سکتې سپکه حمله پرې راغله. دا چې شارون پخوا هم د مغزو او يا زړه له کومې ناروغۍ څخه رنځ وړ او که نه، نه ده په ډاګه.
 
  له بله پلوه، د ليکود ګوند چې شارون يې پخوا مشري کوله، نن خپل سر مشريزې ټاکنې ترسره کړې. ليکود ګوند به وروسته له دې خپل د پخواني مشر اريل شارون په مشرۍ د فاروارډ ګوند په وړاندې دسياست سيالي پيل کړي.
  ",د اسرائيلو لومړی وزير روغتون ته وليږدول شو
304,محمديوسف خدمتګار مزدورزوی,"
 
 
پښتو ژبه دپښتو ده دغيرت ده
پښتو ژبه ديوالي او وحدت ده
 
پښتو تشه په پښتو خبرو نه ده
پښتو ژبه دورورۍ او محبت ده
 
پښتوحق دنورو پيژني خپل ساتي
پښتو  ژبه  د جرګو او مصلحت  ده
 
پښتو کله په بي وزلويرغل نه کړي
پښتو  ژبه  دايمان اوشجاعت  ده
 
پښتو ساتي احترام   دنوم  انسان
پښتو ژبه دعالي خوئ او خصلت ده
 
پښتو ننګ پښتوحيا پښتوپرده ده
پښتو  ژبه  د حقوقو  قانونيت  ده
 
په پښتو که پښتون پوه شي پښتو وکړي
پښتو  ژبه  د  وفا او  صداقت   ده
 
پښتو رسم  اور واج  د پښتنو  دئ
پښتو لوړ شان اوشوکت دافغانيت ده
 
خدمتګار په پښتو تن  اوروح بايللئ
چې  پښتو  يي  خوږ ه  ژبه  د ملت ده
 
کب ١٣٨٠ل -  ناروې ",پښتو
305,,"
ع : نورزى - هلمند
دهلمندپه سنګين ولسوالۍ كښې دلويولارودپوليسويوموټروسوځيداويوتن ئي زخمي شو .
تيره مازيګردهلمنددسنګين په ولسوالي كښې هغه مهال دلويولارودساتونكويوموټرتروسلوال بريدلاندى راغلي كله چي ئې دلويي لارې څارنه كول دلويولارودساتونكى لواء قومندان الله نورلږشېبه وړانداى دبېنواخبريال ته په يوه ټليفوني تماس كي وويل : چي په وسلوال بريدكښې ئې يوموټرسوځيدلي اويوتن ئې زخمي دى نوموړى زياتوي (( تربريدوروسته موږپه سيمه كښې عمليات پيل كړل اودعملياتوپه ترڅ كښې مودوه طالب جنګيالي ونيول .
نوموړي بريدوروسته له هغه كيږي چي كابودوې اونۍ مخكښې هم دسنګين په ولسوالي كښې دامريكائې ځواكونوپريوكاروان بريدشوي وو خوهغه وخت دولتي چارواكوويلي وه چي وامريكائې ځواكونوته كومه مرګ ژوبله نه ده اوښتې .
  ",د هلمند په سنګين ولسوالي کي پر پوليسو بريد وشو
306,,"
",
307,,"
پښتانه اودپښتوژبې غميزه",(پښتو ويل ، پښتو ليکل او پښتو چلول)
308, پوهنوال ډاکترنظرمحمد سلطانزی (ځدراڼ)  جرمني,"
 دلوی څښتن (ج) په نامه
(پښتو ويل ، پښتو ليکل او پښتو چلول)
دکابل پوهنتون دطبيعي علومو پوهنځی پخوانی استاد ، داټومي انرژۍ مسئول مشر ،دهستې فزيک پوه اودطبي فزيک متخصص:
 پوهنوال ډاکترنظرمحمد سلطانزی (ځدراڼ)  جرمني
 
پښتو ويل ، پښتو ليکل او پښتو چلول دلوې اوملي شخصيت غازي وزيرصاحب محمد ګل مومند هغه علمي خبرې دي چې تر نن ورځ پورې پښتنو ته ديوې فرهنګي درس اولارښود په څيرپاتې شوې دي. نوموړې ولسي اوعلمي شخصيت د پښتنو اودپښټوژبې غميزې په هکله ډيرې هلې ځلې وکړې (١ ).
خو مخکې له دې چې دپښتنو او دپښتو ژبې دغميزې په هکله څه وليکم نوضرورګڼم چې په دې اړوند دپښتوژبې دلرغونوڅيړنو او پيښليک په هکله دژبپوهانوعلمي کارونولنډه يادونه وکړم ( ٢ ). 
ريګويدا، په څلوروواړو ويدونوکې هغه لومړنۍ کتاب دئ چې داريائيانو دژوند سره تړاولري او په دې کتاب کې چې دليکلو نيټه يې نژدې يونيم زر کاله دميلاد نه مخکې ښودل شوې ده ، دپښتون نوم ، پښت، پکهت د ګډ دود په تو پير سره ليدل کيږي او نور ويدونه لکه يجرويد، سام ويد، او اتهر ويد له هغه وروسته ليکل شوي دي چې په هغو کې دپښتنو دسيمو نومونه لکه بلي کا يابلخ تکرارشويدي.
وروسته له هغه چې اوستائي ژبه راځي چې ستر زراتوشتر( زردشت) ورباندې خپل سپيڅلئ کتاب ( اوستا ) وليکلو چې په ايران کې د ساسانيانودواکمنۍ هم مهاله ګڼل کيږي او په وروستيو پيړيو کې چې په( اوستا ) له غرضه ډکې شرحې او تفسيرونه وکښل شول نو هغه يې د زند او پازند په نومونو باندې ونومول. دپام وړ خبره داده چې داوستا ژبه دپښتو ژبې خور پيژندل شوې اوګڼ شمير وييي (لغتونه) په دواړو ژبو کې شريک موندل شويدي. همدغه سبب وه چې د ستر زردشت دکورنۍ نوم سپيتامن يا سپينتمان و چې هم سپين او هم تمان يا تومنه پښتو کلمې دي. د اوستا دليکل کيدلو نيټه يوزرکاله دميلاد نه دمخه ښودل شوې ده ( ٨ ).
دبلې خوا په هند کې د سنسکرت ژبې په جوړښت اوددې ژبې لپاره ديو بشپړ مېتود او ګرامرپه منځ ته راوړلو او کښلوکې داباسين او اټک دغاړې او سيدونکۍ پاڼي نې نې يو بنسټيز رول لرلی دی او دغه پوهاند هم په پښتنو کې حساب شوی دی او ژبپوهانوپه سنسکرت ژبه کې هم دپښتو ګډ لغا تونه موندلي دي اوداټول دپښتون قام او پښتو ژبې دزرګونو کالوژوند او برم ثبوتونه ګڼل کيږي.
د استاد حبيبي په وينا دغوريانو او سوريانواو په راوروسته کې د هوتکيانو په دربار کې پښتوويل کيدله. استاد کهزاد ثابته کړې ده چې دستر زردشت په مهال چې کله اوستا وليکل شونو په بلخ کې دپښتون ګرشاسپ یا غرشاه غرغښت واکمني وه او زر دشت دهمده دمرستې په اساس اوستا خپور کړداځکه چې نوموړۍ دزردشت نژدې ملګرئ او دوست وه. ويل کيږي چې غرشاه غرغښت لومړنۍ سړۍ وه چې زردشتي دين يې ومنلو.
نن ورځ دپاس يادشوواثارو برسيره د نوروباوري ا ومستندوتاريخي اثارو اوکتابونو له مطالعې او په دې هکله له يو لړ علمي او تاريخي څيړنو( ٢) او بحثونو څخه په روښانه توګه داحقيقت جوت څرګنديږي چې پښتوژبه دپخوانيو آريايانودژبې چې (اريک) نوميده او څوزره کاله مخ کې له ميلاد څخه موجوده وه دنوموړې ژبې هسته اوياپه بل عبارت مورګڼل کيږي. ځکه دآر کلمه اصلا پښتو او داصيل ، نجيب ، کروندګر اوبر سيره پردې ځينې نورې معناوې او مفاهيم هم افاده کوي چې(آريانا) یې ځای دئ . لکه چې يو شاعر د آر کلمې په هکله داسې وايي: شيخ متۍ چې خليلي وه ــــــ دئ له آره لوی ولی وه. یعنې له اهله لوی ولی وه.( په دې هکله دسانسکرت اوستازرند او پازند مطالب د يادونې او پاملرنې وړ دي). خو له بده مرغه چې ددې تاريخي ، اصيلې اولر غونې ژبې دپرمختګ، پيژندنې، سمسورتيا او پراختيا لپاره لکه چې لازمه ده او يا ورته اړتيا شته دتاريخ په اوږدو کې دمختلفو حکمتونو، قدرتونواو شخصيتونو له لوري ورته کار او خدمت نه دئ شوئ او حتی په خپله پښتنو هم ددې پر ځای چې ددې ژبې د علمي کيدو او پر مخ تګ لپاره کاروکړي نو دخپلې لر غونې ژبې پر ځاې يې د پردو ژبو دتعميم او تقوی لپاره چټک ګامونه اخيستي دي او ډير کتابونه او علمي اثار يې په نورو ژبوليکلي او خپله مورنئ ژبه يې هيره کړې ده او يا يې ورته پاملرنه نه ده کړې. نو له دې کبله که څه هم په پښتوکې زيات علمي، تاريخي او نامتو پوهان او نابغان مو جودوه اودي خو هغوی دپښتوژبې لپاره څرنګه چې ښايي کار نه دى کړئ نو له دې کبله په پښتو ژبه کې سره له هغې هم لکه چې لازمه ده زيات مختلف او ډول ډول کتابونه او اثار نه ليدل کيږي او دا تاريخي ، لرغونې او جامع ژبه دنړئ د بيرته پاتوهيوادو ژبو په ډله کې راځي.
خو کله چې ما خپلې لوړې زده کړې تريو څه حده پورې سرته ورسولې نو دې مهمې نيمګړتيا او نقصان ته ځير شوم او له ځان سره مې وويل ددې لپاره چې يوه ژبه ترقي او پر مختګ وکړي بايد تر وسه وسه زيار وه ايستل شي چې هغه ژبه علمي او ډول ډول کتا بونه پر هغه ژبه وليکل شي تر څو دعلم او پوهې مينان ورته اړتيا پيدا کړي چې له دې کتابونو او اثارو څخه يې ګټه واخلي.
نوموړې موخې ته درسيدو په هيله زمالومړنۍ هلې ځلې او دطبيعي علومو په څانګه کې د کتابونوليکل هغه وخت پيل شول کله چې زه په ١٩٨٠ميلادي کال کې د کابل په پوهنتون کې داستاد په صفت مقرر شوم او دافغان ولس دمطلق اکثريت په ژبه يعنې پښتوژبه مې لکچرونه پيل کړل. په دې اړوند لازم ګڼم چې په سترګو ليدلاې او پر ما تير شوى حال د تاريخ پاڼو ته وسپارم چې زه څرنګه په کلتوري لحاظ په خپل وطن کې لکه يوبهرنى او پردئ پوه يوازې پاتې شوم. کله چې ماپه نوموړي کال کې په پښتو ژبه لکچرونه پیل کړل نو دزده کوونکو مظاهرې زما په مقابل کې راپورته شوې چې دفاشست په شعار ورکولوسره بدرګه کيدلې او زما په ضد هر اړخيز دومره زيات سياسي او فرهنګي فعاليتونه روان شول چې حتې زما ژوند هم د خطر سره مخامخ شو. ما پخپله دغه ټول تورونه او ستونځې پر ځان قبولې کړې دا ځکه چې زه داسلام او اولس په حقه لار روان وم. داسلام په لار ځکه روان وم چې لوىڅښتن تعالى (ج) ديوه قوم ژبې ته غټ اهميت ورکړئ دئ. 
. دبيلګي په ډول د ژبې په اړوند په قران شريف کې راغلي دي چې الله تعالې فرمايي: (٣) (سور ت لا ا براهيم ٤ ايات شريف) : 
وما ارسلنا مِن رَسُولٍ اِلابِلِسان ِقومِهِ لِيُبيِنَ لهًَم فيُضِلُ اللهُ
ژباړه :- او نه دی ليږلی موږ هيڅ رسول مګرخو په ژبه دقوم دده چې بيان کړي دوې ته امر او نهې دالله ). 
 
لوى څښتن تعالى (ج) په بل ځا ى کې ژبه او شونډې په مهمو نعمتو نو کې ياد کړې دي. نو زما په فکر سره چې څوک د لوىڅښتن تعالى (ج) امر پلئ کوي نو دا هم د جهاد يو شکل دئ چې د پښتون قوم طبيعي حق پر ځاې کړي او پښتوژبې ته هر اړخيزخدمت وکړي.
دياد شوو دليلونو په رڼا کې او دټولو ستونځو او اخطارونوبر سيره مې په پښتو ژبه لکچرونو ته دوام ورکړ. تر څو چې په دې شخړه کې دلوړو او مسلکي تحصيلاتو له خوا يو کمسيون وټاکل شو چې لاندنئ پريکړه يې وکړه. ( ډاکتر سلطانزي حق لري چې خپل لکچرونه د ١٩٦٤ ميلادي کال د اساسي قانون سره سم په پښتو ژبه ورکړي. په دې شرط چې يوژباړونکئ مرستيال دپښتو لکچرونه په دري یا فارسي ژبه زده کوونکوته واړوي). د١٩٨٠ څخه تر ١٩٨٦ ميلادي کاله پورې زما لکچرونه په پښتو ژبه مخ په وړاندې ولاړاو زه هم په دې ډول دبهرنيو استادانو په بهير کې ورګډشوم چې ژباړونکي ورته مقرر وو. په داسې حال کې چې دواک فو نډيشن 1)) دشميرنې په اساس دافغانستان لږ څه دری شپيته په سلو کې خلک په خټه پښتانه دي خوپه خواښينۍ سره بايد ووايم چې دغه مطلق ډیرکیو هم په دې زور وه نه رسيده او يا یې نه غو ښتل چې زما څخه دفاع و کړي. خو بيا هم زه په نوموړې موده کې دطبيعي علومو په څانګه کې ددوه پښتوکتابونو په ليکلو بريالئ شوم. په دې اړوند بايد چې ديوه بل ملګري او د کابل پوهنتون د بيالوژي ديپارتمنت نامتو استاد پياوړئ پوهاند ډاکتر ميرازئ نه ستړې کيدونکې هلې ځلې اوخدمتونه چې د پښتو ژبې په پوهنيز کيدلو کې يې د ګڼوعلمي اثارو په خپرولو سره کړې دي د يادولووړ ګڼم. پوهاند ميرازئ هغه لومړئ پوهنيزملي او علمي شخصيت دئ چې لږ څه دديرښوکالو را پدې خواد کابل په پوهنتون کې په پښتو ژبه لکچرونه ورکوي. دنوموړئ فرهنګي ، علمي او ملي شخصيت په مقابل کې هم ډيرې دسيسې ، اخطارونه اوناوړه پلانونه شوې او هم اوس روان دي. 
که څه هم ما خپلې لومړنئ زده کړې درحمان بابا او خوشحال خان خټک په ليسوکې تر سره کړې دي خودځوانئ په همغه موده کې دنوموړو نامتوعلمي، ادبي او ديني ملي پښتنو ښخصيتونودشعرونو، لار ښوونواو نورو اړخونو په هکله مې دومره ډيرژورفکر نه ووکړئ خوکله چې په ١٩٦٢ ميلادي کې شهيد سردارمحمد داود صدراعظم په منظورۍ دڅونوروملګرو سره يوځای ديوه تحصيلي بورس په اخيستلو بريالۍ شوم اوبيا د جرمني هیواد ته راغلم او بیا له هغه وروسته مې دهستې فزيک اوهم د درمل پوهنې په تړاو زده کړه او پوهه تر لاسه کړه نوبيا راته څر ګنده شوه چې دپوهانوليکل شوي اثرونه په تيره بیا د طبيعي علومواو د موډرن تکنالوژي په اړوند اوبرخه کې ديوه هيواد دپرمختګ، هوسايي او نيکمرغي لپاره څومره ارزښت لري. 
دا هم بايد زياته کړم چې دهريوه کتاب ليکنه او په تيره بيا دعلمي،تاريخي او فرهنګي اثرونو او کتابونو ليکل راتلونکي نسل ته پر يښودل خورا اهميت لري ځکه که چيرې دنړئ ډير پوهان لکه داسلام دين او نورو آديانو پوهان ، ساينس پوهان ، ادب پوهان او نوروعلوموپوهان اوس ژوندي هم نه دي خو موږ کولاې شو چې دهغوې دليکل شوو اثرونوله لارې هر وخت چې وغواړو تماس او اړيکې ونيسواو دهغوې پوهې څخه ګټه واخلو.
دوهمه برخه ",پښتانه اودپښتوژبې غميزه
309,پوهنوال ډاکترنظرمحمد سلطانزی (ځدراڼ)  جرمني,"
 
(پښتو ويل ، پښتو ليکل او پښتو چلول)
دوهمه برخه :
خو موږ کولاې شو چې دهغوې دليکل شوو اثرونوله لارې هر وخت چې وغواړو تماس او اړيکې ونيسواو دهغوې پوهې څخه ګټه واخلو.
دبيلګي په ډول څلور سوه کاله دمخه د افغان و تلو ملي شا عرانو هر يوخوشخال خټک او رحمان بابا دپښتونولۍ ، ادب، شعر، فرهنګ او خپلواکې دارزښتونوپه اړوند يو نوې پړاو پرانيستلوچې موږته لکه دخلاصې خزانې په څير ميراث را پاتې شوىدى. دنوموړو شاعرانوددرس له برکته يو بل افغا ن شاعر دطبيعي علومودارزښت په تړاوخپل ټبر ته په لاندې شعرکې دپوهې او سيالۍ خطا ب کوي . 
 
څه ساده دئ دا پښتون چې تربګني کا     زه دزړه وينې په څښم دئ دښمني کا
خلکو لاندې تر پښو ستوري سپوږمۍ کړل دئ       لا دوو ميږو ته ناست دئ اوشپني کا
 
همدارنګه دپښتو ژبې وتلی شاعر، مذهبي ، صوفي او روحاني شخصيت رحمان بابا د اسلام مبارک دين او هم د پښتو ژبې لپاره نه هيريدونکي ستر تاريخي خد متونه کړي دي.د نوموړې ادبي شخصيت او فيلسوف د عامو خلکو د ښه پو هيدلوپه خاطر د اسلام لاره او احکام د شعرپه جامه کې بيان کړې دي او بر سيره پردې پښتانه د پښتو ژبې کتابونو ليکلو ته هڅوي چې دلاندني شعر څخه په ښکاره توګه څرګنديږي. ( ٤ ) 
 
ما چې خال داستا دوريځو په ميان وليد     نه بل هسې رنګ امام شته نه محراب
يوکتاب هم په سړبن کې چا وه نه کړ      بې رحمانه چې يې وکړدا کتاب
 
په قرا ن شريف کې هم مسلمانانو ته لږ څه يونيم زر کاله دمخه په داسې حال کې چې په هغه وخت کې لويديځه نړۍ لاد طبيعي علومو په اړوند ډيره لږپوهه درلوده او يايې ښايي نه لرله خو الله تبارک او تعالى په لاندني ایات شریف ( سورت النفال ٦٠ ايات شريف) کې مسلمانانو ته امر کړئ دئ چې د سا ينس اوتکنالوژي زده کړه داسلام مبارک دين او دمسلمانانو ددفاع په خا طرتر خپله وسه پورې پر مخ بوزئ . او داسې شيان او وسايل اختراع او اماده کړئ چې دستاسو دښمنان او مخالفين يې لري. تر څو هغوئ ور باندې وويروئ. (٣):
وَأَعِدُّواْ لَهُم مَّا اسْتَطَعْتُم مِّن قُوَّةٍ وَمِن رِّبَاطِ الْخَيْلِ تُرْهِبُونَ بِهِ عَدْوَّ اللّهِ وَعَدُوَّكُمْ وَآخَرِينَ مِن دُونِهِمْ 
 
او که چيرې دوى سولې او روغې ته حاضر شي نوتا سو هم خپل وزرونه ورته خپاره کړئ 
( سورت النفال ٦١ ايات شريف ) 
وَإِن جَنَحُواْ لِلسَّلْمِ فَاجْنَحْ لَهَا وَتَوَكَّلْ عَلَى اللّهِ إِنَّهُ هُوَ السَّمِيعُ الْعَلِيمُ 
 
 کله چې ماته دکلونو په اوږدوکې داڅرګنده شوه چې د طبيعي علوموپه برخه کې په پښتوژبه دنړئ نوروژبو په پرتله تر نن ورځې پورې ډيرکم علمي اثرو نه ليکل شوي دي نو ما خپله ايماني، وجداني اوملي دنده وګڼله چې په دغه ملي او اسلامي لاره کې زه هم د وس سره سم خپلې هلې ځلې وه نه سپوم. همدغه شان د اسلام مبارک دين دلارښوونوسره سم دخپلې مورنئ ژبې پالل اوعلمي کول ديوه قوم او ملت نه يواځې طبيعي حق بلکه مهمه فريضه او دنده ګڼل کيږي چې په ورځني ژوند کې يې ترسره کړي.په دې 
تړاو په قران شريف کې راغلي دي: ( سورت القصص ٧٦ ايات شريف ) 
ژباړه : ( او مه هيروه برخه خپله ( څه شی چې دتا په نصيب شوې دې لکه مال اومورنۍ ژبه اونور ) په دې نړې کې او مرسته کوه (له بندګانو دالله سره) لکه چې احسان کړې دی الله له تاسره. 
دا په دې مانا چې ژبه هم دلوې خداې دډیرونعمتونوڅخه يومهم او سترنعمت دئ چې د بنده په نصيب رسيدلۍ دئ. له پورته يادشوي مبارک ايات شريف څخه دانتيجه هم اخلو چې پخپله ژبه دوګړوتر منځ نه يوا ځې دخبرو اترو اودپوهيدلویوه وسيله ده بلکه ديوه قوم دپيدايښت سره تړلئ طبيعي حق اوځانګړئ خدايي نصيب اويومنل شوئ نعمت ګڼل کيږي. نو له دې کبله دايوه مشروع کړنلاره ده چې دغه نصيب يا برخه بايد په ملي اونړيواله کچه وروزل ښي اوورڅخه دفاع او ملا تړ وشي.
زما په فکرسره چې دپښتوژبې داثاروهر اړخيز کمښت به ډير علتونه ولري چې دهغو څخه به يو څو غوره علتونه دلته په ګوته کړم. 
لومړئ علت : دافغانستان په ټول پيښ ليک کې پښتنو واکدارانودښخصي ګټو او دخپل قدرت دساتلو په خاطردعام ولس خدايې او طبيعي حق يعنې دپښتوژبې پالنه، پرمختګ تر پښو لاندې کړې اوپر ځاى يې پرديوژبو ته په سل ګونوکالو خدمت کړې دئ چې البته دالړئ همدااوس هم دغوڅ ډيرکيو په ضد روانه ده. همدا سبب دی چې دژبې ستونزه ديوې ملي – رسمي ژبې په توګه لا تر او سه پاتې ده.
دوهم علت : پښتوژبې ته په هر اړخيزه توګه په هر وخت کې ډيرزيان اوتاوان رسيدلئ دئ او هغه داچې د پيړيو راهيسې د دښمنانواو مخالفينوهغه منظم خاينانه پلانونه ديادولو وړ دي چې اوس هم دګاونډيوهيوادونو اومختلفو کړيوله خوا ر وان دي اوپه نتيجه کې د پښتوژبې او فرهنګ هرډول اثاريې په ښکاره اویاپه پټه ډول لکه دجګړو په موده کې سوځولي يا يې خرڅ کړي او يا يې تر خاورو لاندې کړي او يا يې ور باندې ملنډې و هلې دي دي. 
دريم علت: دپښتنو پخپل منځ کې نه يووالۍ او بې اتفاقي يو بل هغه غټ، ځوروونکۍ اودردوونکۍ علت دي چې دپيښ ليک په اوږدو کې په ميراث راپاتې دۍ او دهر پښتون په حجرو کې چې زه هم ځان ورسره شريک ګڼم لکه ديوې ناروغۍ په ډول ځاى نيولۍ دى چې په نتيجه کې يومنظم تشکيل او کړنلاره منځ ته نه شي راتلاى. که څه هم د نوموړې ناروغۍ تشخيص په سلګونو کالونه پخوا د ځينو پښتنو مشرانو دبيلګي په ډول لکه خوشحال خټک اونوروله خوا په ګوته شوىدى خو د درمل په اړوند يې تر اوسه پورې هيڅ هم نه دي تر سره شوي. دپښتنو دبې اتفاقۍ په هکله خوشحال خان خټک داسي ويرکوي (٥).
 
هره چاردپښتنو تر مغل ښه ده     اتفاق ورلره نه شته ډير ارمان
که توفيق داتفاق پښتانه مومي     زوړخوشحال به دوباره شي لکه ځوان
 
خوشحال خان خټک هغه يوازنۍ فرهنګي ملي ښخصيت تير شوې دی چې په پښتنو اوپښتو ژبه مين اوپه خپل وخت کې دپښتو ژبې وروسته پاتې کيدواو غميزې ته ترنوروټولوزيات متوجه وه. دپښتوژبې او دپښتون داړيکې په اړوند دډيرزړه سوځې نه بيا داسې ناره کوي.
 
ما خوشحال چې په پښتو شعر بيان کړ د پښتو ژبه به اوس په اب وتاب شي
د خوشحال سره که کښينې يو څوکاله     دادغره خټک به واړه شاعران شي
 
خوشحال خان په بل ځاې کې پښتون او د پښتو ژبه ديوه او بل سره دليلا او مجنون په ډول تړلي ګني اووايي: 
 
په پردۍ ژبه خبرې پښتون نه کا    بې ليلا بله سودا خومجنون نه کا
 
د پښتنو تر منځ نه يوالۍ د ارواح پوهنې په رڼا کې ديوې ناروغۍ سره ورته ده چې موږ ټول يې بايد په سړه سينه په ځان ومنواو په مقابل کې يې ددرمل لارې ولټوو او لاس تر زنې ورته کښېناستل او مأ يوسه کيدل د پښتونولۍ لاره نه ده. دايوه سپينه خبره ده چې هرپښتون داهڅه کوي چې په ځانګړي توګه سره ګټه تر لاسه کړي او ديوې ګډ ې کړنلارې سره دومره مينه نه لري نوسړۍ داسې فکر کوي چې دهر پښتون لپاره به لاندنۍ متل لږڅه صدق کوي: ( ميم زرما داټول زما). دپښتنو نه يوالۍ لکه په ريا ضي کې ديوه وېکتوريا غشي سره پرتله کولاى شو. که چيرته دوه ويکتورونه داسې وټاکل شي چې د هغوى مطلقه قيمت سره يوشان او د يوه او بل سره موازي خو مخالف سمتونه ولري نو محصله وېکتوريې صفردۍ. خو که نوموړي دوه وېکتورونه ديوه اوبل سره موازي خو يوشان سمتونه ولري نو محصله قوه یې دپخوا په پرتله دوه ځله زياته ده.
. دمسلمانانو د يووالي په اړوند هم دقران شريف په ايات کې داسې لارښوونه شوې ده (سورت العمران ١٠٢ ايات شريف). 
وَاعْتَصِمُواْ بِحَبْلِ اللّهِ جَمِيعاً وَلاَ تَفَرَّقُواْ
 
 ژباړه: اومنګولې ولګوئ په رسئ دالله ټول اومه سره مختلف کيږئ
څلورم علت : دپښتو او پښتون سره ظلم دهر چانه زيات پخپله پښتنو کړی دی. ځکه چې دهيواد دغه مطلق ډیرکي کله هم د خپل پښتون توکمه پاچا دناانصافي خلاف خپل غږ پورته نکړاونه يې ورڅخه په کلکه دخپلې ژبې دقانوني حق غوښتنه وکړه بلکې دچوکۍ، مقام او پيسو دپاره يې دخپلو حقونوڅخه سترګې پتې کړې او په ځان باندې يې دپردئ ژبې حاکميت ومنلوچې همدا اوس هم پايښت لري. لوې خوشحال خان خټک د مغلو حکومت څخه د چوکۍ او مقام د لاس ته راوستلو په اړوند دپښتنو مينه او هلې ځلې په لاندني شعر کې ډيرښه بيان کوي. ( ٥ )
پښتانه لکه مګس ورباندې ګرځي ورته ايښئ دی مغل دحلوا تال دئ
 
ايمل خان درياخان دواړه خوردبين ولاړل    اوس خو پاتې ومغل ته يوخوشحال دئ
 
پښتنو په افغانستان ، هند او ايران کې دډيرو سترو تاريخي کارنامودلرلو سره سره دغه وس ونه موند او يايې سر په دې خبره خلاص نه شوچې ژبه ديوه ولس روح ده او دغه روح بايد دمحکوميت او محروميت په زندان کې ونه ساتل شي. له دې زندان نه ددغه زنداني دخلاصون لاره ، په سياسي او ټولنيز ډګرکې ددې ژبې د ويونکو کلکه مبارزه او په علمي اوټولنيز ډګرکې دپوهانو زيات کار او زيار دئ. که چيرې پښتانه په رښتيا ددې هيواد دوګړوډيرکي یانې اکثریت جوړوي نو دوې ددغه ثبوت دخپل روا حق په غوښتلو سره ثابت کړي او که دغه کار ونکړي نو بيا خولږکي دغه حق لري چې ددوې ژبه (پښتو) هغه شان محرومه او محکومه وساتي لکه چې تر نن دغه کار شوېدې.
ددې مقصد لپاره مبارزه نه ديوه سړي کار دئ او نه یې پو تن د برياو تر منزله پورې رسولۍ شي. دغه وجيبه او فرضيه بايد هغه خلک سرته ورسوي چې په هيوادکې اکثريت جوړوي او دغه غوښتنه په خوله نه بلکه په عمل کې پلې کړي. پښتانه که خپل ژبني شته والۍ له خپل قومي شته والي سره موازي ونه لګوي نود لږکيو ژبو برلاسي ته پخپله لمن وهي او بايد وه يې مني . 
په خواښيني سره بايد وويل ښي چې دکابل په تخت ناستو پاچاهانو هم دپښتون قام او پښتو ژبې د پراختيا لپاره کوم خدمت نه دئ کړی په داسې حال کې چې هغوی پخپله هم په همدې قام پورې تړلي و يانې د پښتنو ټبر څخه وو. خويوازې په ګوته شميرپښتنوپوهانو او پښتنوواکدارانو دپښتو ژبې لپاره څه نا څه خدمت کړيدئ. دبيلګي په ډول دامير شير علي خان دپاچاهي په دويمه دوره کې ١٨٦٨ تر ١٨٨٠ ميلادی کال پښتو ژبه دلومړي ځل لپاره دهيواد ملي او رسمي ژبه شوه ( ٦ ) . خو په افغانستان باندې دانګريزانو دويم يرغل دغه پروګرام شنډ کړ. دپښتو ژبې رسمي کيدو او پر مختګ دویم حرکت د غازي امانالله خان پاچا په دوره کې ( ١٩١٩- ١٩٢٩) ميلادي کال کې پيل شو . نوموړي ملي پاچا غوښتل چې پښتو ژبه په علمي ډول رسمي او عامه کړي چې ملي يووالۍ او ملي پيوستون بشپړشي خو ډير زر دهغه تخت هم نسکور شو. همدارنګه د ارواښاد ستر پښتون غازي وزيرمحمد ګل خان مومند، محمود طرزي اوعلا مه سيد جمال الدين افغان خدمتونه او هلې ځلې دوياړاو د يادونې وړدي. دبيلګي په ډول څر نګه چې وزير محمد ګل خان د افغانستان دسيا سي خپلواکۍ په ګټلو کې په پوځي او هم په ملکي اړخ کې لار ښوونکۍ رول ولوبولونود هغه وخت واکمنو څخه يې وغوښتل چې دده او دنوروپښتنو دخدمتونو په بدل کې پښتو ژبه دهيوادلومړۍ او فارسي دويمه ژبه ومنل شي (٧ ) . که څه هم دهغه وخت واکمنو دغه معقول وړانديزدخپلواکۍ په پیل کې ور سره ومنلوخو بيا وروسته هغوى په خپله ژبڼه وه نه دريدل او وزير صاحب محمد ګل خان مجبورشو چې په ځانګړي توګه سره دپښتو ژبې دپراختيا او رسمي کولو په اړوند مبارزه پر مخ بوزي. پښتو ويل ، پښتو ليکل او پښتو چلول دلوې اوملي شخصيت غازي وزيرصاحب محمد ګل مومند هغه خبرې دي چې تر نن ورځ پورې پښتنو ته ديوې فرهنګي درس اولارښود په څيرپاتې شوې دي. نوموړې ولسي اوعلمي شخصيت د پښتنو اودپښټوژبې غميزې په هکله ډيرې هلې ځلې وکړې. همدارنګه محمود طرزي هم په سراج الاخبار کې داوړانديزوکړ چې دافغانستان ټول دفترونه او ښونځئ بايد په پښتو ژبه وچليږي. سيدجمال الدين افغان چې يو نړیوال علمي اوفرهنګي شخصیت تيرشوئ دئ اوهرافغان ورباندې وياړي خو يو کتاب يې هم په پښتو ژبه نه دئ ليکلی ځکه هغه پان اسلا ميزم غوښت. همدا سبب وه کله چې انګريزان هند ته ولاړل او يا روسانو دمنځنئ اسيا ملکونه و نيول نو د هغو ملکونو ژبې يې دمنځه يوړي او پر ځاى يې روسي او انګريزي ژبې رسمئ او تعميم کړي. خو سيدجمال الدين افغان پخپله د ژبې دارزښت او اهميت په هکله بیا داسې نصيحت کوي. ( يو قوم هغه وخت مري چې ژبه يی ومري. دارواښاد استاد خادم د ليکنو سره سم که څوک د پښتونولۍ تعريف کوي نود پښتوژبې سره يوځاى پښتونولۍ تړلې ده او هغه دپښتو ژبې نه هم ګرانه ده.ځکه پښتونولۍ داسې يوه کلمه ده چې په دې کې دپښتو ژبې برسيره هغه ټول شيان پراته دي چې ددوى د قومي روح او تاريخي عظمت او ملي رواياتوبيخ او اساس شميرل کيږي .يوازې علمي ژبی ژوندئ پاتې کيږي او دپښتو ژبې علمي کول اوژوندئ ساتل يوازې او يوازې دپښتنو ملي اووجداني دنده ګڼل کيږي. که څه هم دپښتوژبې طبيعي حق پخپله پښتنودپيښ ليک په اوږدوکې ترپښو لاندې کړئ دئ او بل هيڅ قوم ورباندې نه شو ګرم کولای خو بيا هم په دې تړاود پښتويو متل ديادولو وړګڼم چې وايي.
(که هلک وه نه ژاړي موريې تئ نه ورکوي). دا په دې مانا ترڅوچې موږ پخپله ټول پښتانه دپښتو ژبې په روزلو، پر مختګ، تعميم، او پراختيا کې کې خپل کړنلارې ، لاسونه او فکرونه سره یو نه کړو هيڅ به هم پيښ نه شي او نه به کومه خدايي معجزه منځ ته ر اښي او نه به کوم اغيزناک او مؤثرخدمت تر سره کړو. په دې اړونديوځل بيا دلوى څښتن لارښوونه موږ ته داسې حکم کوي: 
(ژباړه: په تحقيق سره لوى خداى (ج) يو قوم کې بدلون نه راولي تر څو ددوى په خپلو ځانونو کې د بدلون نيت و نکړي. او په ساده يا ولسي ژبه سره دغه مفهوم په بل ډول سره هم تعبير کو لاى شو. ( دتا نه حر کت د خداى نه برکت). 
دايو څرګند حقيقت دې چې ژبه يوازې دپوهيدلووسيله نه ده بلکه ديوقوم او ولس دژوند بقايا جوړوي، هويت يې ټاکي دملي خپلواک شعورلرل اوپالل، سياسي علمي، فرهنګي حاکميت، صنعتي او تخنيکي پرمختګ دمربوط قوم اوولس دژبې اوولس دژبې دپرمختګ سره په مستقيم ډول تړلي دي . نو 
هرڅوک چې پښتوژبې ته خدمت کول غواړي نورښتونې لاريې دخبرو په ځاې دعمل لاره ده . يوازې خبرې کول او په عمل کې نه پلئ کول د داسې يوه بيلګي سره ورته دئ لکه يوڅوک چې په اتڼ کې ډول وهې . ديوه ډول دغږ اواز ډيرجګ خوپه منځ کې تښ دئ. په دې کې هيڅ شک نه شته چې په ګوته شمار پوهانو له خوا په پښتو ژبه د علمي کتابونو ليکل دپښتو ژبې لپاره د يوې خوالوې خدمت ګڼل کيږي خودبلې خوا دپښتو ژبې دوروسته والي اصلي ستونځه نه شي حل کولای. داد حقيقت څخه لرې خبره ده چې يوازې يوتن او يا څوکسان به دمليونو هيوادوالوژبه او فرهنګ ژوندی وساتي او پر مخ به يې بوزي . په ټوله نړئ کې دا کړنلاره يوقانون ګرزيدلئ چې پخپله د دولت رسمي دنده ده چې دولس ژبه مخ په وړاندې بوزي. 
دپا س يادشوو هر اړخيزو اسلامي ، تاريخي او مستندو علمي دليلونوپه نتيجه کې زما په فکرسره د پښتو ژبې ژوندئ ساتل اوهغې ته خدمت کول يوازې په څوعلمي کتابونوسره نه تر سره کيږي بلکه دحل يوازنئ او په نړيواله کچه پيژندل شوې او پلې شوې سمه کړنلاره داده چې دامير شيرعلي خان دپاچاهي څخه وروسته او س ددې وخت را رسيدلۍ دی چې دپښتو ژبې دحق اخيستلو دريم پړاړودلوى څښتنن (ج) په مرسته سره ديوه ملي پاڅون په جامه کې پيل ښي دا په دې مانا چي:
دپښتو ژبه دافغانستان دډ يرکيو ژبې په صفت او دنړيوال منل شوو ديموکراتيکو پرنسيپونوپه بنسټ په ټولو ښوونځيو، دفترونو، عالي موئسسونو، سفارتونو او په نورو دفترونو او څانګو کې دلومړې رسمي او ملي ژبې په ډول سمدلاسه په کارواچول ښي. 
نوموړي موخې ته درسيدلوپه خاطر پښتانه دنوي اساسي قانون له مخې کولای شي په مشروع ډول د پښتو ژبې درښتيني رسمي کيد و له لارې دهغې ملي کول او په ورځني ژوند کې پلۍ کول خوندي کړي. همدارنګه دنوي اساسي قانون په رڼا کې هغه څوک چې دافغانستان غوڅ اکثريت په ژبه يعنې (پښتو ژبه) پوره وارد او پوه نه وي په رسمي دندو وه نه ګمارل شي او په دې هکله نور بنديزونه او شرطونه هم وګمارل شي. دنوموړي موخې دپلي کولو لپاره داساسي قانون سره سم بايد دژبې په اړوند دولس څخه ریفریندم يا ټول پوښتنه سمدلاسه پيل شي تر څو حکومت مجبورشي دهغې نتيجې سره سم عملي ګامونه تر سره کړي.
په دې تړاو په قران شريف کې راغلي دي: (  سورت القصص ٧٦ ايات شريف  )
د تخنيکي ستونزو له کبله په دغه ليکنه کي دوه ځايه د قرآن کريم ايتونه تر اوسه نه دي ليکل شوي ( بېنوا ويبپاڼه )
 ژباړه : ( او مه هيروه برخه خپله (  څه شی چې دتا په نصيب شوې دې  لکه مال اومورنۍ ژبه اونور ) په دې نړې کې او مرسته کوه (له بندګانو دالله سره) لکه چې احسان کړې دی الله له تاسره.",پښتانه او دد پښتو ژبي غميزه - دوهمه برخه
310,حقمل,"
					    					    د جميعت اسلامى تنظيم مشر استاد برهان الدين ربانى چې مخکې يې د 
ولسى جرګې د رياست څوکۍ ته خپل ځان کانديد کړى وو ، ديونس  قانونى په ملاتړ له  خپلې کانديداتورى څخه  تير شو . له هغې ناستې 
وروسته چې پرون د ده په کور کې شوې وه  ، ربانې  خبريالانو ته وويل 
چې بيل شوى د افغانستان نوين او د ملى نهضت ګوندونه به بيرته له جميعت سره يو ځاى شي ، چې ملى نهضت همدا اوس د ړنګيدو اعلان کړى  او  دافغاتستان نوين ګوند ته دوه مياشتې وخت ورکړشوى دى .
په دغه ناسته کې  مارشال فهيم ، سيدمصطفى کاظمى ، محمد اسمعيل  خان ، عبدالقادر امامى  او دملى جنبش استازو او يو شمير پخوانيو قوماندانانو برخه  درلوده .
د ولس جرګې د رياست له پاره څه کم ١٨ کسانو ځانونه کانديد کړى دى 
او ټاکل شوى ده چې په ننۍ ناسته کې به پرى خبرى وشى . دغه پريکړه په داسې وخت  کې د ربانى له خوا اعلانيږى چې د  ولسى جرګې غړې ملالۍ جويا پرون وويل چې  د افغانستان ملى شورا ته يو شمير جنايتکاران،
پخوانى جګړه ماران او د بشرى حقونو سرغړونکى راغلى دى . 
همداشان په  کابل او ننګرهار  کې ماتې خولو کانديدانو  اوسنى پارلمان يو جعلى پارلمان بللى او ويلى يى دى چې دا پارلمان  نه شى کولاى د افغان ولس استازيتوب وکړى .
 ",استاد ربانى  دپخوانۍ پريکړې څخه  تير شو 
311,حقمل,"
					    					    د دولت مخالف جنګياليو  ددوشنبې په شپه   د پاکستان او افغانستان  د ګډې پولې تر مينځ د کنړ ولايت د سرکانو ولسوالى  په يوه امنيتى پوسته بريد کړى دى  چې  د پوليسو يو افسر او دوه تنه سرتيرى  په کې وژل شوى دى . دغه پوسته د څوګړيو له پاره د مخالفينو تر ولکه لاندې راغلى وه چې
 ددولت د نوو ځوکوانو په رارسيدلو مخالفين  له سيمى څخه تښتيدلى دى . د کنړ  والى د پېښې پخلى کړى دى او وايې چې دا بريد کونکى د پاکستان څخه راغلى  وو. ",په کنړ کې ٣ دولتى سرتيرى وژل شوى دى .
312,حقمل,"
					    					    د نړى يو شمير مشرانو او سازمانونو  د افغانستان د ملى شورا د جوړيدلو هرکلى  او ستاينه کړى ده او په دې هکله يې مبارکى ويلې ده . دامريکا، او کانا دا مشرانو او همدارنګه اروپايى ټولنې او ناتو  دافغانستان د پارلمان جوړيدل دثبات او ولسواکۍ  د ټينګولوپه لاره کې يو مهم پرمختګ بللى  دى . دافغانستان ملى شورا لومړنۍ غوڼده  پس له دريو لسيزو  څخه د يو شمير بهرنيو ميلمنو ، د کابينې د غړو او جهادى مشرانو په ګډون تر ټينګو امنيتى تدبيرونو لاندې پرون په کابل کې جوړه شوه .
ولسى جرګه ٢٤٩  او مشرانو جرګه ١٠٢ غړى لري .د ولسى جرګې موقت مشر قاضى حبيب الله رامين  او دمشرانو جرکې موقت مشر محمد عيسى شينوارى ټاکل شوى دى . نن هم  دولسى  او مشرانو جرګو غونډې په  جلا - جلا توګه پيل شوى دى او هر وکيل يوازې  يوه دقيقه وخت لري چې خبرې وکړى .					    ",يو شمير بهرنيو مشرانو د ملى شورا ستاينه کړې ده.
313,حقمل,"
					    					    د دوشنبې پر شپه د نامعلومو کسانو له خواد پکتيکا دګيان په ولسوالى کې يو ښوونځى ته اور اچول شوى دى . پوليسو په دې هکله پلټنې پيل کړې دى او د پېښې په تور يې څوک نه دى نيولى . چارواکو ويلى  چې دا دهېواد د دښمنانو کار دى  او غواړى په داډول ناکاموهڅو سره د ښوونې او روزنې مخه ونيسى .د ښوونځي ټول درسى کتابونه ، ميزونه او چوکى 
سوى دى . ",په پکتيکا کې يو ښوونځۍ سوځول شوى دى .
314,حقمل,"
					    					    دافغانستان د ملى شوراد جوړيدو سره سم چې په ترکيب کې يې مجاهدين،تکنوکراتان، جګړه ماران، زاړه کمونيستان ،طالبان،د بشرى  حقونو سرغړونکى ، ناپېلى شخصيتونه او ٢٥ فيصده ښځې ګدون لري ، د افغان ولس مشر حامد کرزى په کابينه کې د بدلون  خبرې او اوازې ډيرې اوريدل کيږي . اوسنى افغان حکومت ٢٧ وزارتونه لرى . دا هم ويل کيږى چې يو شمير وزارتونه  به له يو اوبل سره يو ځاى شى .د دولت وياند رحيمى په دې هکله ناخبرى وښودله . مګر ددولت يو بل لوړپوړى چارواکى بينوا ته  وويل چې  ديو شمير وزيرانو په تکميليدو او ديو شمير وزراتونو په  له منځه تلو  سره به حتمې په کابينه کې بدلون راځى .ده د ځوانانو وزارت د له منځه تلو او د کورنيو چارو د وزارت د راتلونکى وزير د ټاکنې  خبرې ته ګوته ونيوله .يو شمير څيړونکى د کرزى په کابنيه  کې د ځوانانو ، حج اوقافو، معلولينو ،ترانسپورت او ديو شمير نورووزارتونو شتون بې ځايه ګڼى .همداشان په کابينه داسىوزيران هم شته چى مسلکى پوهه  اوزده کړه نه لري . دا هم ويل شوى چې کرزى په پام کې لري د بهرنيو چارو په وزارت کې بدلون راولى . ",د افغان ولسمشر په کابينه کې د بدلون اوازې .
315,سهار گل,"

   په هرات ولايت کې نن له غرمې مخکې ديوې ځان وژونکې چاودنې په پايله کې د ايساف ځواکونو درې تنه سرتيري ټپيان شول.
 
   په هيواد کې د ميشتو سوله ساتو ځواکونو يا ايساف وياند اندريو ايلمز، هم دا خبر تائيد کړی او ويلي يې دي چې ټپيان ايټالوي سرتيري دي.
 
   د يادونې وړ ده چې د هرات ولايت په هوايي ډګر کې د ايساف ځواکونو په چوکاټ کې د ايټالوي سرتيرو سربيره، د سلوانيا، اسپانيې او بلغاريا هيوادونو پوځيان هم په دنده بوخت دي.
",په هرات ولايت کې ځان وژونکی بريد وشو
316,حقمل,"
					    					    د نيويارک ټايمز د خبريالانو د رپوټ له مخې دامريکا استخباراتى اداره 
سيا  اوس مهال نه يوازې د افغانستان  د دولتمردانو  ټلفونى خبرې اورى  بلکه کولاى شى د عادى وګړو خبرى  هم واوري . په رپوټ کې راغلى دى  چې د بوش اداره  د امريکا د جاوسوسى  د مصنوعى سپوژمکۍ  له مخې د افغانستان د مخابراتى سيستم ټولى خبرې  تر څارنې لاندې لري .رپوټ وايې  چې د بوش دولت د ٢٠٠١ کال د سپټمبر له پېښې وروسته  ډير زر د افغانستان او امريکا تر مينځ مخابراتى اړيکې ټينګې کړې . ",سيا دافغانستان ټلفونى  خبرې څارى او اوري 
317,حقمل,"
					    					    ښاغلى صبغت الله مجددى نن د ٥٠ رايو په گټلو سره د مشرانو جرګې  دايمې مشر وټاکل شو . د مشرانو جرګې په نننۍ غونډه کې  چې ١٠٢ تنه غړى لري صبغت الله مجددى د  دوو نورو کانديدانو په پرتله زياتې رايې وګټلې .د ملى امنيت پخوانى مشر  انجيينر عارف  ٢٥ او دريم کانديد  امين زى ٢٧ رايې  تر لاسه کړى دى .په پاى کې امين زى د صبغت الله  په پلوى او ګټه تير شو .
د ولسى جرګې نننى  ناسته د سبا له پاره وځنډول شوه . د ولسى جرګې غړى و نه توانيدل چې په نننۍ  ناسته کې دايمى مشر يا رييس وټاکى .
په نننۍ غونډه کې ١٠٧  تنو د طرزالعمل او ٦٧ تنو د ولسى جرګى د مشر د ټاکنې په پلوې رايې ورکړى دى . په نننۍ ناسته کې د رييس او طرزالعمل
په هکله د  ولسى جرګې د غړو ترمينځ مختلف  او متفاوت نظرونه  وړاندې شول .					    ",د مشرانو جرګې  دايمىمشر وټاکل شو. 
318,حقمل,"
					    					    د هلمند ولايت چارواکو منلې ده  چې تيره شپه د سنګين ولسوالى  څارنوال محمد على  خپل کورته د راستنيدو په وخت کې د نامعلومو وسله والو کسانو له خوا په ډزو کې ووژل شو . پوليسو د پېښې په اړوند ٧ شکمن کسان  نيولى او وايى چې په دې هکله يې پلټنې  پيل کړى دى . نوموړى څارنوال له يوې ميلمستيا څخه وروسته په لار کې وژل شوى دى . ",د سنګين ولسوالى څارنوال وژل شوى دى .
319,حقمل,"
					    					    د طالب اورپکو يو وياند منلې چې هغه ځان مرګى بريد چې نن غرمه د ١١ لسو بجو په شاوخوا کې د هرات هوايى ډګر ته څيرمه تر سره شو ، ددوى د افرادو له خوا تر سره شوى دى .په دغه بريد کې په ايساف ځواکونو کې د ايتاليا هېواد شامل درى سرتيرى سرسرى ټپيان شوى دى . درى تنه ملکى وګړى هم ټپيان شوى دى .بريد هغه وخت رامنځ ته شوى دى چې د ايساف د ځواکونو ګزمه له دغې لارې  څخه د تيريدو په حال کې وه . ",طالبانوپه هرات کې د ځان مرګى بريد مسوليت منلى.
320,سهار گل,"
   د طالبانو مشر ملا محمد عمر ديوې خپرې شوې بيانيې په ترڅ کې ويلي چې ددوی مقاومت به ډير ژر په يو ملي غورځنګ واوړي ځکه د هغه په وينا، هر افغان وګړی اوس په دې پوه شوی چې خاوره يې د يو شمير ګوډاګيانو لخوا امريکا ته په قواله ورکړل شوې ده.
 
   په دې بيانيې کې چې د طالبانو د يو تن وياند ډاکټر حنيف لخوا رسنيو ته لوستل شوې ، په افغانستان کې د پارلمان جوړيدنه د امريکا لخوا دغه هيواد ته د جعلي اسنادو جوړول ګڼل شوي. طالب مشر همدا راز ويلي ، کله چې امريکا وغواړي پر يو هيواد يرغل وکړي او د هغه خاوره پخپل واک کې راولي، نو د دغه راز اسنادو په جوړولو لاس پورې کوي او ډير ژر به امريکا لکه څنګه چې له عراق څخه وتو ته اړه شوې، له افغانستان څخه به هم پښې سپکې کړي.
 
   تر اوسه د طالب مشر ملا محمد عمر ددغې وينا په غبرګون کې دولتي چارواکو څه نه دي ويلي. دا په داسې حال کې ده چې نن د افغانستان نوي پارلمان خپله لومړنۍ کاري غونډه پرانيستله او کار پوهان دا د هيواد په سياسي برخليک کې يو مثبت ګام ګڼي. ",طالب مشر ويلي چې مقاومت به يې په ملي غورځنګ واوړي.
321,,"
 
دهزاره گانو نوماند مشر او پخوانی دپلان وزیر چې پارلمان ته یې له کابله لار پیدا کړې نن دبینوا ویبپاڼې خبریال ته وویل چې نوموړی استاد سیاف ته له خپلې کاندیداتورۍ تیر شوی.
محقق دیونس قانوني تر مشرۍ لاندې دملي پوهاوي جبهې مرستیال هم دی نوموړي وویل چې دپارلمان مرستیالۍ ته نوماند دی.
دپارلمان ریاست ته ولاړ نوماند یونس قانوني د محقق ددې پرېکړې په اړه وویل چې دا دولسواکۍ نښې دي او محقق کولای شي دملي پوهاوي دجبهې غړی هم وي او داستاد سیاف ملاتړی هم. ",محقق دسیاف په گټه په پارلمان کې له کاندیدو تیر شو.
322,,"
 
نن دمشرانو جرگې دریاست لپاره ټاکنې وشوې چې حضرت مجددي ٥٠ رايې او ورپسې نوماند ډاکټر باختر امین زی ٢٧ رايې وگټلې قانون ویل چې ټاکنې باید ددواړو په منځ کې بیا وشي.
خو مجددي وویل که ټاکنې بیا وشي له مشرانو جرگې به استعفی ورکړي په همدې اساس امین زی مجددي ته پر گټه تیر شو.
داکټر امین زی چې له پکتیا ټاکل شوی مشرانو جرگې ته راغلی بینوا ویبپاڼې خبریال ته دکرزي له اړخه انتصاب ناسم وگاڼه او نیوکه یې پر اساسي قانون وکړه.
دیادونې وړ ده چې دمشرانو جرگې بل غړي مارشال قسیم فهیم دامین زی دغه قرباني مشرانو ته دده احترام وگاڼه. 
  ",ډاکټر باختر امین زي دکرزي پر انتصاب نیوکه وکړه.
323,,"
د افغان رسالې / Afghan Post ( ۷۹ - ۸۰ ) پرله پسې ګڼه له چاپه راووتله .د دې ګڼه د ځينو مطالبو سرلیکونه :* جمهوری جنایتکاران – ۳۰ سال چنایت ۲۰ دقیقه حسابدهی* تأخیرنا مطلوب در بازسازی (چطوراضلاع متحده امریکا خوشبینی افغانان را می بازند)* په کاناډا کې انتخابات* افغانستان په کومه درومي ؟ ښاغلي قدرت الله حداد *افغانستان- له جهاده تر ترهګرۍ پورې* تاکتیک جنګی طالبان – دکتور میر عبدالرحیم عزیز* آیا په رښتیا افغانستان دوه ځلې قربانې شو؟* افغانستان اليکشن که سليکشن ...!!* په انتخاباتو کې ګډون زموږ د اوسیدولو ډنډه ده* د ادب د جهان د يوه بلې ځلانده ستوری افول* دعلامه عبدالحی حبیبی شلم تلین* دارواښادمحمدحليم سليمي کندهاري غمجن ياد* دافغانستان نوی پارلمان د نوي ملي سرود سره پرانستل کیږی* افغانستان بار دیگر آماج دسایس استعمار کهن!* یکسال نا امن در افغانستان* دجدي شپږمه د افغانانو د غميزې اوج* په افغانستان کې د ملت جوړونې لړ لید سیمینار* دولسی جرګې د غړو لست* دآریانا افغان هوایی شرکت و اعتبار پنجاه ساله* نظام جنګسالاری به عوض دیموکراسی در افغانستان ــ دکتور م زمانی* دارواښاد مولانا محمد نبي يوسفی مړینه یوه لویه ضایعه ده* جبهه تفاهم به تفاهم رسید* دپارلمان مشر به څوک شی * بوش په جنګ کې ( ۱۸ ) برخه* رساله سخن شناسی – ښاغلي ډاکټر سيد خلیل الله هاشمیان* کرزی صیب د اساسی قانون څخه سرغړونه کوی – ښاغلي لاروی* ۱۷۴۷ باز تولد یک کشور کهن* ادبي مرغلرېاو نور مطالب ، رپوټونه او مرکې په انګريزی برخه کېکه غواړي چې د افغان رسالې هره ګڼه ستاسو پر آدرس درورسیږی، نو مهربانه وکړی خپل د کلني ګدون بيه چې ۶۰ ډالره کیږی په لاندې پټه ولیږی:
Afghan PostP. O. Box 300741027 Finch Avenue WestToronto, OntarioM3J 3L6Canadaافغان رساله / Afghan Post - ټورنټو - کاناډاتیلفون ۹۰۸۱ – ۴۷۲ (۹۰۵)فکس ۴۶۸۴ – ۴۷۲ (۹۰۵)بريښنا لیکafghanpost@rogers.com ويب پاڼهwww.afghanpost.com 

 ", افغان رسالې نوی ګڼه له چاپه راووتل
324,,"
 جلالزی + کابل د نوموړي هیواد د دفاع وزیر ویلی غواړي چه د خپلو سرتیرو یوه ډله چه شمیره یې نده ښودلې شوې د افغانستان په کندهار ولایت کښي ځای پر ځای کړي . د سویس زوریخر سایتونگ ورځپاني رپوټ ورکړی چه د دې هیواد د پوځ مشر ویلي د سرتیرو دا ډله په خپل ځان کي پوځي کارپوهان هم ولري چه کړه وړه به یې د شمالي اتلانتیک ناټو تړون د چوکات په دننه کښي فعالیت وکړي . ویل کیږي د نوموړي هیواد د بهرنیو چارو وزارت له دې پریکړي سره خپل مخالفت ښولی دی ",سویس افغانستان ته نوي سرتیري رالیږي 
325,,"
					    					    جلالزی = کابل  د افغانستان د کورنیو چارو وزارت ویاند ښاغلی یوسف ستانیزی د یوې تلیفوني مرکې پر مهال بینوا ویب پاڼي ته وویل چه چاودني د نریوال سوله ساتي ځواک له خواه هغه مهال تر سره شوې چه غوښتل یې د دوی له خواه را ټول شوي چاودیدونکي توکي د کابل ښار په یوه لري پرته سیمه کښي بې اثره کړي . دا چاودني د سوله ساتي ځواک له خواه د بهرنیو او کورنیو خبریالانو تر مخ تر سره شوي دي او له هغه ډول نه نه وې چه څوک پکښي ټپیان او یا هم وژل شوي وي ",د کابل ښار څو زورورو چاودنو ولړزاوه 
326,,"
					    					    جلالزی = کابل  د هلمند د سنگین ولسوالی د ابتدایه محکمې څارانوال تیره شپه د ناپیژندل شویو وسلوالو له خواه ووژل شو د هلمند امنیه قومندان پاسوال عبدالرحمان وایې چه د څارانوال حاجی محمد علی د سنگین ولسوالۍ استوگن وو  او 6 تنه یې د وژني په تور نیول شوي دي . دا څارانوال پداسي حال کښي په هلمند کښي وژل شوی چه په روانه اونۍ کښي بیا د لویو لارو په پولیسو هم د نامعلومو وسلوالو له خواه وسلوال برید تر سره شوی وو او د لویی لاري د ساتني یو مامور پکښي وژل شوی وو او د سپرلۍ موټر ته یې هم اور اچول شوی وو چه تر اوسه برید کونکي یې ندي پیژندل شوي ",په هلمند کښي یو څارنوال وژل شوی 
327,,"
					    					    جلالزی = کابل   نړیوالي خبري رسنۍ رپوټ ورکوی چه ایرل شارون نن د بین المقدس ښار له هغه روغتون نه په خپلو پښو ژوندی راووت چه یوازي دوه ورځي وړاندي د ډاکترانو په وینا د خپل فکر د له لاسه ورکولو په دلیل پکښي بستر شوی وو . د اسرایلو دا لمړي وزیر څه باندی 70 کاله عمر لري او له 4 کلو راهیسي د اسرایلي ادارې د لمړي وزیر په څوکۍ کار کوي . ایرل شارون پداسي حال کښي د فکري سختي ناروغۍ د ورپیښېدو له امله په روغتون کښي بستر شوی وو چه یوازی یوه اونۍ وړاندي د ایران نوي جمهور ریس محمود احمد نژاد د نړۍ له نقشې نه د اسرایلو د لمنځه وړو غوښتنه کړې وه او په اروپایانو او امریکایانو یې ږغ کړی وو چه که له اسرایلیانو سره ډیره مینه لري نو د اروپاه په یوه برخه کښي دي ورته د استوگني ځای ورکړي چه وروسته بیا د محمود احمدی نژاد دې خبرو د نړۍ د گڼو شمیرو هیوادو غصه راوپارولې ",د اسرایلو لمړی وزیر ایرل شاروان له روغتون رخصت شو 
328,حقمل,"
					    					    د افغانستان او پاکستان پر ګډه پوله  د قندهار په سپين بولدکې تيره شپه
په يوه بمى چاودنه کې  يو پوليس او دوه تنه ملکى وګړى ژوبل شوى دى .
بمى چاودنه د پوليسو يوې سرحدې پوستې ته نيږدې رامنځ ته شوې ده .
طالب اورپکو ددغې چاودنې مسوليت منلى دى .پوليسو د پېښې په تور  تر اوسه څوک نه دى نيولى او وايى چې د پلټنې عمليات يې په سيمه کې پيل کړى دى . په يوه بله پېښه کې د سه شنبې پر شپه د د بلخ ولايت د چاربولک په ولسوالى کې پر يوه امنيتى پوسته  ٣ توغندى ويښتل شوى دى . ددغه بريد له امله چاته مرګ او ژوبله نه ده  اوښتې . 
 ",په يوه بمى چاودنه کې ٣ تنه ژوبل شوى دى .
329,حقمل,"
					    					    د نورستان  والى  تميم نورستانى ددغه ولايت د کامديش په ولسوالى کې  د توغنديو له يو بريد څخه روغ رمټ  وتلى دى .چارواکو منلى ده چې د توغنديو په بريد کې  د سيمې يو شمير کورونه ويجاړ شوى دى .بريد هغه وخت رامنيځ ته شوى چې والى د ددو قومونو د يوې اوږدې شخړې د حل اوسلا په موخه  د کامديش ولسوالى ته په لار وو .ويل کيږى چې څه کم شل توغندى ويشتل شوى دى . په دغه هکله د پلټنې عمليات پيل شوى دى .  ٧٣ کاله کيږى  چې دوه قومونه د  ځمکې  او اوبو د ويش پر سر کلونه - کلونه پر دښمنى او جګړو اخته دى اوپه دغو دشمنيو کې له دواړو لورو څخه  څه کم ٤٠ تنه وژل شوى دى . د نورستان والى ټينګار کوى چې دغه دښمنى ته  به د خبرو او جرګو له لارې د پاى ټکۍ کيږدى .
 ",د نورستان والى د توعنديو له بريد څخه بچ شو .
330,دحقمل,"
					    					    د لومړى ځل له پاره د افغانستان په شمال کې د بلخ ولايت هوايى ډګر ته څيرمه د يوې سترې فوځى اډې د جوړولو کار پيل شوى دى .ددغه فوځې اډې جوړول د جرمنې هېواد له خوا د٥٠ ميليونو يورو په لګښت  جوړيږى چې د جوړيدلو کار به يې د ٢٠٠٦ کال تر پايه پور بشپړ شي .ددغه اډې د جوړلو چارې د ١٥ شرکتونو له خوا پرمخ بيول کيږى او څه ناڅه ١٠٠٠ تنه ګارګران په کې په کار او مزدورى بوخت دى . ",د افغانستان په شمال کې د سترې فوځى اډې جوړول .
331,,"
					    					    د مشرانو جرګې په نننۍ غونډه کې سيد حامد ګيلانى د ٤٠ رايو په ترلاسه کولو لومړۍ مرستيال او برهان الله شينوارى د ٢٤ رايو په ګټلو
سره دويم مرستيال وټاکل شو .د لومړى مرستيال دڅوکۍله پاره ٤ کسانو او دويم مرستيال د څوکۍ له پاره ٨ تنو ځانونه کانديد کړى وو. دمشرانو جرګې مشر  چې ټول ټال ١٠٢ غړى لرى پرون شاغلى صبغت الله مجددى وټاکل شو . همداشان د ولسى جرګې د مشر د ټاکنو له پاره هم سيالۍ روانې دى او درايې ورکولو بهير پيل شوى دى . ",د مشرانو جرګې  دوه تنه مرستيالان وټاکل شول .
332,حقمل,"
					    					    د هغې وسله والې نيښتې په ترځ کې چې تيره شپه د پوليسو او يوې ډلې غلو ترمينځ د هرات  ولايت  د غوريانو په ولسوالۍکې رامينځ ته شوه ٦ تنه غله  د پوليسو له خوا نيول شوى دى .د پوليسو يو چارواکى بينوا ته وويل دغه ډلې غلو تيره ماښام په ډزو سره ديو موټر دوه تنه سپرلۍ هم ټپيان کړى دى . چارواکى وويل غلو د لارى په اوژدو کې  دراستنيدنکو او نورو مسافرانو څخه کله ناکله غلا کوله او دپوليسو ځواکونه ددوى پر لټه کې وو. د يادونې وړ ده چې په دې وروستيو کې يو زيات شمير وسله وال غله په هرات کې د پوليسو له خوا نيول شوى دى . ",په هرات کې يوه ډله غله نيول شوى دى .
333,سهار گل,"
   د افغانستان د ملي شورا ولسي جرګې نن د خپل مشر د ټاکلو لپاره ټاکنې ترسره کړې. په دې ټاکنو کې د ولسي جرګې د رياست څوکۍ ته هغه يو شمير کانديدانو چې انګيرل کيده د نورو په پرتله به ډيرې رايې يوسي، هر يوه په لاندې شميرې رايې وګټلې:
 
محمد يونس قانوني        108 رايې
عبدالرب رسول سياف     88  رايې
سيد اسحاق ګيلاني         16  رايې
نور الحق علومي            12  رايې
شکريه بارکزۍ             9    رايې
قدريه يزدان پرست         6    رايې
صفيه صديقي               5    رايې
 
   د قانون پر بنسټ، هغه کانديد کولای شي د ولسي جرګې رياست ته غوره شي چې له پنځوس سلنې څخه زياتې رايې وګټي، نو له همدې امله ټاکل شوې ده د دوه ؤ تر ټولو برياليو کانديدانو ، محمد يونس قانوني او عبدالرب رسول سياف ترمنځ يو ځل بيا پر دې څوکۍ سيالي وشي. ",د ولسي جرګې د رياستي ټاکنو لومړنۍ پايلې
334,حقمل,"
					    					    د حقوق زن مجلى مسول مدير  چې دوې مياشتى او ٢٢ ورځې وړاندې بندى شوى وو نن دوروستى محکمې د پريکړې له مخې له بند څخه ازاد او يوازې په ٦ مياشتو تعليقى بند محکوم شو .ده د محمکې په نننۍ علنى غونډه کې په شرعى دلايلو له خپل ځان څخه دفاع وکړله .مخکينى محکمى په دوو کالو بند محکوم کړى وو او ځينو علماوو دده د اعدام غوښتنه کوله . ",على محقق نسب له بند څخه خوشى شو .
335,,"
					    					    د امريکا ددفاع وزير رامسفلد  نن په ناڅاپى ډول کابل ته راورسيد او له افغان ولسمشر  حامد کرزى سره يې سره يې ليدنه او کتنه وکړه .دا د رامسفلد  لسم سفر دى چې  افغانستان ي ته يې  په تيرو څلورو کلونو کې ترسره کوى . د ده سفر په داسې وخت کې تر سره کيږى چې دوې ورځې وړاندې د فغانستان پارلمان رسما پرانيستل شو او په کار يې پيل وکړ .رامسفلد په يوه خبرى غوڼده کې د افغانستان سره د خپل هېواد د مرستو پر دوام ټينګار وکړ او ولسمشر ته يې د ملى شورا د جوړيدلو په هکله مبارکى وويله .حامد کرزى هم د امريکا له ملاتړ او مرسته څخه مننه څرګنده کړه .حامد کرزى ا و رامسفلد په دغه يو ساعته  خبرى غونډه کې د خبريالا نو پوښتونو  ته ځوابونه وويل .					    ",د امريکا ددفاع وزير په کابل کې
336,,"
جلالزی = کابل 
امریکا به له افغانستان نه 3000 سرتیری بهر کړي خو د تروریزم په وړاندي د جگړې په شدت کښي به کمی رانشي   د امریکا د دفاع وزیرډونالد رامسفلد چه د یو لنډ سفر پر مهال د سختو امنیتي تدابیرو لاندي پلازمینه کابل ته رارسیدلی وو نن یې وویل چه امریکا به د افغان ولس تر څنگ عمل کوی او دا هیواد به د ترویستانو په منگولو کښي یوازی پرېنږدي او تر هغه به خپله جگړه د تروریستانو په وړاندي جاري وساتي تر هغوی چه دا شومه پدیده له افغانستان نه نوي ورکه شوې . رامسفلد چه تر څنگ یې جمهور ریس کرزی هم ولار ښکارید افغان ملت ته د نوي پارلمان د جوړیدو مبارکي ورکړه . ویل کیږي رامسفلد د چهارشنبه په ورستیو کښي د افغانستان له دفاع وزیر رحیم وردگ ، د امنیت له عمومي ریس ، د ایتلاف ټلوالي له عمومي قومندان اکین بیر او یو لړنورو افغان دولتي چاروکو سره هم خبري وکړې .د رامسفلد د سفر وروستۍ شیبې ندي په ډاگه شوي او دا هم نده روښانه چه نوموړی به له افغانستان نه په کوم لوري والوزي .  ",امریکاله افغانستان څخه د خپلوسرتیری  يوه برخه  باسي 
337,,"
ع .نورزى هلمند
دهلمندامنيې قومندان مل پاسوال عبدالرحمن صابر نن په يوه ټليفوني تماس كښې دبېنواخبريال ته وويل : چي دوه ورځي وړاندى ئې ددغه ولايت دمركزلښكرګاه اړونددبولان په سيمه كښې هغه مهال دوه طالبان ديوفيرتوغندى اويودموټرضدماين سره لاس په لاس ونيول كله چي نوموړوطالبان يوماين پرلويه لاره ښخاوه .
نوموړى وويل : چي طالبان اوس دملي امنيت په رياست كښى ترپلټنولاندى دي .
صابرپه داسي كښى ددوتنوطالبانودنيولوخبروركوي چي وړمه شپه هم ددغه ولايت په سنګين ولسوالي كښې  ديوڅارنوال دوژلوپه توردچارواكوپه ويناشپږتنه طالبان نيول شوي وه .
  ",دهلمند چارواكوددوتنوطالبانودنيولوخبروركړي 
338,لعل الدين اريوبي,"
 
زه چې پۀ ځير ښکليه !
 
ستاښکلي مخ ته ګورم
 
ګوره چې شک ونکړې
 
زۀ ستا پۀ ښکلې مخ کې
 
دهغه ښکلې څښتن
 
ښکلې رازونه ګورم
 
                                                                                      کابل پوهنتون ",رازونه
339,شکرالله مشکور,"
دبې وسۍ سلگۍ
انسان یم درد اوغم مي هر انسانه پوري رسې
سلگۍ دبې وسۍ به مي آسمانه پوري رسې 
حالاتوکي را گیر یم دژوندون لارمي کړه ورکه 
افسوس چي مي لاسونه خپل گریوانه پوري رسې
خیالاتو دځوانۍ له بامه ښکته را گذار کړم 
کاروان دتصور به مي جانانه پوري رسې
څوک ونیسم څه ووایم اوچاته فریاد وکرم 
لوخړي مي دخولې تر کهکشانه پوري رسې
تقدیره ستا مکتوب ماته په سر سترگو منظور دی 
زما (مشکور) فریاد کله لقمانه پوري رسي ",دبې وسۍ سلگۍ
340,,"
 
دجرمني په کولن ښارکي هنري اوکلتوري ماښام
د پښتو نامتو موسیقي جوړونکی او خوږژبی سند رغاړی  استاد مـاسټـر علي حیدر،وتلی ځوان او د زړه راښکوونـکی اواز لـرونکـی ســندرغـاړی ښاغلی بریالی صمدي نومیالی او تکړه سـندرغـاړی همایون حــیرت او لـه دوۍ سره مشهور موسیقي غږونکی ښاغلی استاد کمین ګل حیرت،ځوان او نامـتـو طـبله غــږونـکـی ښـاغــلی نـنـګـیالی صمدي او د جـادوګـرو ګـوتـو لـرونکی رباب غـږونکی ښاغــلی صدیــق جان پـدغـه کلـتوري او هـنـری ماښامي کې برخه لري  .نیټه: د جمعې ورځ ( ۳ فبروری ۲۰۰۶) پــتـه/ادرسIntersaal In Gewerbegebiet 12a Köln Pesch 50767
وخت: د ماښام ۶ بجېضروري ټليفون:   01748504997",په کولن او اوسلو کي هنري او کلتوري پروګرامونه
341,ميرخېل - وردګ,"

ميرخېل وردګ 
درنو هيو ادوالو ما ټول هغه نظرونه چي د ( دکابل په ښوونځيو کي په مورنۍ ژبه (( پښتو )) د زده کړو برابول )ليکل شوی وه ولوستل په رښتيا چي په خپله ژبه زده کړه يوه اړتيا ده,که له ځانه وپوښتو چیي موږ ولي تر اوسه په خپله ژبه د هيواد په سطحه نشوکولای دا به ډيره وږده شي,ولي د د خبري قوي احساس ماته د يوه ا فغان په توګه کله را پيدا شو چي په کال ٢٠٠١کي ما خپله کورنۍ له پاکستان نه کابل ته راوستله,زما څلورو اولادونو نه غوښتل چي په دري ژبه زده کړي وکړي,او پوښتنه يې کوله چي ولي پښتو ښونځی نشته . لنډه دا چي راځی د عمل په ډګر کي ګام واخلو او د محترم سلطانزی صيب د نظر په تاييد زه وړانديز کوم چي مونږ نن کولای شو چي په پارلمان کي د ټولو وکيلانو په پاملرنه سره ( چي غواړو چي بچيو ته مو د هغوی په مورنۍ ژبه د زده کړي اسانيا برابره شي) دا لړۍ پيل او تر څو چي عملي شوې نه وي بايد غلي پاتي نه شو نو دا زما په اند ډيره بنسټيزه لاره ده چي مونږ کولای شو خپلو ماشومانو او راتلونکي نسل ته د هغوی د حق ترلاسه کولو په لاره کي د دولت او پارلمان څخه د خپل روا حق د ترلاسه کولو غوښتنو ته دوام ورکړو .
زه له ټولو محترمو وکيلانو څخه غواړم چي دا مطلب د تر ټولو لومړی وګرځوي نو هله به دې خپلي ژبي او خلکو ته خدمت کړی وي چي تا ريخ به يې کله هير نه کړي 
. په درناوي ",کابل کي زده کوونکو ته په پښتو د زده کړو برابرول
342,,"
",
343,,"
ع : نورزى هلمند 
دهلمنددسنګين ولسوالۍ  څارنوال حاجي محمدعلي هله ووژل شو كله چي دخپل يوه دوست په كوركښي وميملستياته روان وو دهلمند ادارى ريس حاجي محى الدين خان نن وبېنواته وويل : چي نوموړي څارنوال دهلمند دناوې ولسوالۍ اوسيدونكي و ده وويل چي هلته ئې عمليات پيل كړي اودپېښې په تورئې شپږتنه شكمن كسان نيولي دي .
داپه داسي حال كښې ده چي وړمه ورځ هم په دغه ولسوالۍ كښى دلويولاروپرساتونكوپوليسو بريدشوى وو چي هغه مهال دپوليسو مسئول چارواكي ويلي وه چي يوموټرئې سوزول  شوي اويوتن ئې زخمي دي .
  ",د هلمند په سنګين  کي شپږشکمن کسان نيول شوي
344,نيک محمد نيکمل کابل پوهنتون,"
					    					    دميني جنګ 
   دميني جنګ و عاشقان جنګيدل 
 جنګ د با ڼو ؤ تور چشمان  جنګيدل 
                    جنګ ؤ د مينې خو پرې پوه نشوم 
                   چې دوې دڅه شي پۀ ارمان جنګيدل
لکه چې باز کړي په کوتره غوټه 
باور پرې وکړی پدا شان جنګيدل
                   نۀ دټوپک او نۀ د کاڼو جنګ ؤ 
                   ارام فايرونه ؤ مژګان جنګيدل
  ما پکې وليدو (نيکمل)زخمي شو
 پۀ کومه ورځ چې دوه ياران جنګيدل
       
   ",دميني جنګ 
345,,"
يونس برهان، غزنيد لونګ مجلې دويمه ګڼه چاپ شوې ده. د پښتو خپرونو امېل ته د لونګ د نوې ګڼې په ورزياتېدو سره هيله ده د هغو لوستونکو تنده تر يوځايه ماته شي، چې زيات د چاپي رسنيو د ښه څرنګوالي په لټه کې دي. د لونګ دې ګڼې په ١٠٨ مخونو کې تر څلوېښتو زياتې ليکنې رانغښتې دي، چې ډېرى يې له پوهنيزې، ادبي او اسلامي موضوعاتو سره تړلې دي. لونګ له لرغوني غزني څخه چاپېږي. د چاپ چارې يې دا ځلې په پېښور کې دانش خپرونديه ټولنې ترسره کړې دي. لونګ د انټرنټ پر مخ يوه وېبپاڼه هم لري، لومړۍ ګڼه يې هلته پرليکه د وړيا لوستلو لپاره شته، خو لا تراوسه يې ټولې چارې نه دي بشپړې شوې، چې په نږدي راتلونکې که به يې د پوره کېدو خبر واورئ. د لونګ د وروستۍ ګڼې ځينې سرليکونه په لاندې ډول دي:پښتو ليکدود د پراخې ګډوډۍ پر لور (سرليکنه)حسن خو دې يو دى په بار بارچې مينېږم زه دخپل وجود خو اره ا جزا راټولوم٠ (له حمزه بابا سره مرکه)د پښتو ادب بنسټيز توکېکټوازۍ خوږه پښتو او پکې پرېشانه ولولېاسلامي پېر او کره کتنهد افغانستان د مطبوعاتو تاريخي بهير ته يوه کتنهبابر او د روښانيانو غورځنګماشومانو ته ښکلي پښتو نومونه غوره کړئفلسلفه او د مناظرې هنر يېامريکا غواړي د سړې جګړې لمن تر سپوږمۍ وغځويافغانستان او د زريزې پرمختيايي موخېسنتېدل د اېډز په ژغورونه کې اغېزمن دىاشوک کولن يانګ د کلېسا تنصيري هڅې ډاګېزويپه چار بوخته نړۍ کې د ګړندتيا ارزښتپښتو د انټرنټ ژوندۍ ژبه، خو سياله نه
زموږ برېښناليک پته:Lawang.magazine@gmail.comد ګرځنده شمېره مو ده:+93799041021+9370204102
 ",لـــونـــګ بيا چــاپ شـوه
346,,"
					    					    د ولسى جرګې د غونډې د انتخاباتو په دويمه سيالۍ کې چې له غرمې وروسته د يونس قانونى او  رسول سياف ترمينځ تر سره شوه ، يونس قانونى د ١٢٢ رايو په ګټلو سره دولسى جرګې رياست   څوکى ترلاسه کړه.
سياف د ١١٧ رايو په ګټلو سره ماتې وخوړله . افغان ولسمشر حامد کرزى  له صبغت الله مجددى او يونس قانونى سره په يوه ګډه کتنه کې دواړو ته د دغه څوکيو د ګټلو په هکله مبارکى وويله .
د ولسى جرګې درياست د ترلاسه کولو په لومړى سيالۍ کې د دريو  افغان ميرمنو په گډون لسو تنو برخه درلوده چې په پاى کې يونس قانونى
١٠٨ رايې سياف ٨٨ ،سيد اسحق ګيلانى ١٦ نورالحق علومى ١٢ شکريه بارکزى ٩ قدريه يزدان پرست ٦ صفيه صديقى ٥  او ملالى جويا ( .) رايې ګټلې وې . دانتخاباتو په دويمه سيالې کې چې د قانونى او سياف ترمينځ تر سره شوه د ولسى جرګې د غړو پنځه څوکى خالى وې او پنځو وکيلانو ممتنع رايې ورکړې وې . د يادولو وړده چې وړاندې له دې څخه استاد ربانى د قانونى په پلوى او حاجى محقق د استاد سياف په پلوى تير شوى وو.  همدا شان د مشرانو جرګې  په غونډه کې د انتخاباتو په ترسره کيدو سره  دمشرانو جرګې منشى او دمنشى نايب هم غوره شول .دغونډې په پاى کې قانونې وويل چې د ى به د اوپوزسيون  د مشر توب څخه ګوشه شى ځکه نه شى کولاى چې په يو وخت کې دواړه ډندى پر مخ بوزى ،  ده وويل چې ددولت له ستر و طرحو څخه به ملاتړ وکړى  او  ضعيف ټکې به اصلاح کړى ، ده د دولت يو شمير وزيران بريالى  او يو شمير بريالى و نه بلل  . سياف هم د ټاکنو پالې ومنلې او زياته يې کړه  چې له قانونى سره همکارى کوى .					    ",يونس قانونى د ولسى جرګې مشر وټاکل شو .
347,,"
 
دجرمني ددفاع وزیر فرانس جوزیف غواړي کابل ته راشي او له افغان چارواکو سره ددغه هیواد دلا زیاتو نظامي مرستو پر سر وغږيږي.
نوموړی له اسلام اباده کابل ته راځي او له کابله به بیرته پاکستان ته لاړ شی.
دجرمني گڼ شمیر سرتیري دایساف تر قوماندې لاندې دامنیت په ساتلو بوخت دي دغه راز دامریکې دمتحدو ایالاتو ددفاع وزیر ډونالډ رمزفیلډ هم تیره ورځ کابل ته راغلی وه. ",دجرمني ددفاع وزیر کابل ته راځي.
348,حقمل,"
					    					    د بغلان ولايت د مشرانو د ناستې او ليدنو کتنو ودانې  سوځيدلې ده او ډير زيان ورته رسيدلى دى . دولت په پام کې درلوده چې دا ودانۍ له سره
ورغاوى . چارواکو په دغه ودانۍ کې د اورليګد نې لامل د پوليسو بې پروايى بللې ده  او وايې له دريو ساعتو وروسته اور مړ شوى دى . ",د بغلان ولايت د ناستې ودانۍ سوځيدلې ده .
349,حقمل,"
 د افغانستان پلازمينه کابل په روانه اونۍ کې د يو شمير لوړ پوړو بهرنيو چارواکو ا ومشرانو کوربه وو او ټاکل شوېده د جرمنې هېواد د دفاع وزير فرانس جوزيف هم نن کابل ته راورسيږى .دى به له ولسمشر کرزى ، ددفاع له وزير ستر جنرال عبدالرحيم وردک او 	 د حقمل ځانګړی راپور

د افغانستان پلازمينه کابل په روانه اونۍ کې د يو شمير لوړ پوړو بهرنيو چارواکو ا ومشرانو کوربه وو او ټاکل شوېده د جرمنې هېواد د دفاع وزير فرانس جوزيف هم نن کابل ته راورسيږى .دى به له ولسمشر کرزى ، ددفاع له وزير ستر جنرال عبدالرحيم وردک او هم دارنگه د جرمنى هېواد د عسکرو او ځواکونو له مرکزونو څخه ليدنه او کتنه وکړى . جرمنى د اييساف په ليکو کې څه ناڅه ٣٠٠٠ سرتيرې په افغانستان کې لرې او داونۍ په سر کې يې د مزارشريف هوايې ډګر ته څيرمه د يوې سترې پوځې اډې د جوړولو کار هم پيل کړى دى .دامريکا ددفاع وزير رامسلفد هم پرون د پاکستان له سفر څخه وروسته کابل ته راورسيد او نن سهار يې دبګرام په فوځى اډه کې د اييتلافى ځواکونوله مرکزاو دخپل هېواد له ځواکونو څخه ليدنه او کتنه تر سره کړه .ده له افغانستان سره د خپل هېواد د مرستو پر دوام ټينګار وکړ او دايې ونه منله چې امريکا په افغانستان کې پټ جيلونه لري .ده وويل چې د امريکايى ځواکونو کموالى به په افغانستان کې دطالبانو او د تروريزم په وړاندې ددوى روانه مبارزه کمزورىنه کړى . امريکا اوس مهال ١٩٠٠٠ سرتيرى په افغانستان کې لرى او په پام کې لر ى چې د نوىکال په لومړيوکې ٣٠٠٠ عسکر له افغانستان څخه وباسى .له بل لوري د استراليا د بهرنيو چارو وزير الکساند داونر هم له حامد کرزى سره ليدنه درلوده او د افغانستان د بهرنيو چارو له وزير سره يې د همکارى يو دوه اړخيزه تړون لاس ليک کړ .د ملګرو ملتونو د سرمنشى مرستيال جان ميرىاو دچاپان د بهرنيو چارو وزرات مرستيال هم له ولس مشر او يو شمير نورو افغان دولتى چارواکو سره خبرې تر سره کړى دى .له دې نه وړاندې د امريکا د ولسمشر مرستيال ډيک چينى له خپلې ميرمنې او د فرانسې د ددفاع وزيرې هم د افغان دولت درانه ميلمانه وو .د هسپانيا هېواد لومړى وزير ، دفاع وزير او يو شمير لوړپوړو چارواکو د افغانستان د هرات او بادغيس له ولايتونو څخه ليدنه وکړه .پاکستان هم په کابل کې خپل نوى سفير په دنده ګمارلى دى .له دې سره سم د افغانستان ملى شوراهم په بريالۍ توګه جوړه شوه او دولس جرګې او مشرانو جرګې مشران هم وټاکل شول ، چې په دې توګه د بن دپريکړو وروستى ټکى هم په افغانستان کې پلۍ شو .دغه کتنې او ليدنې په ډاګه کوى چې نړيوال دولس مشر کرزى تر مشر لاندې د افغان حکومت په ټينګه ملاتړ کوى او د افغانستان دبياودانولو،د ترخګر ى او نيشه يى توکو پر وړاند مبارزه، د ولسواکۍ ټينگښت او پراختيا او دسراسرى ثبات رامنځ ته کولو په برخه کې چې د سيمې او نړيوال ثبات او سولې له پاره بنسټيز اهميت لري ، افغانان او افغانستان يوازې نه پريږدى .افغان ولس چې ددولت له ادارى فساد څخه تر پوزو راغلى ، سترګې په لار دى چې پارلمان به په دې او نورو برخو کې د افغان ولس له پاره څه ډول خدمتونه تر سره کړى .دا به راتلونکى وښيى چې پارلمان دقانونيت او عدالت دټينګولو او دحکومت پر کړنو تر کومه کچې پور بې پرې پاتې کيږى ؟ .ځکه دولسى او مشرانو جرګې مشران او اکثريت غړى دوروستيو او اوسنيو رژيمونو حاکمان وو او دستر و واکونو په لرلو سره يې ولس ته د کړنو هر څه د لمر په شان روښانه دى .سره له دې چې په تيرو څلوروکلونو کې د پام وړ پرمختګونه شوى دى خو افغان ولس د غه برياوى د نړيوالې ټولنې د ميليونو نو ډالرو د مرستو په پرتله ډيرې کمزورې بولې او په دې ويره کې دى چې د پارلمان مشران او غړى به هم يوازې خپل جيبونه د پخوا په شان ډک کړى او ولس به يو ځل بيا په بې وزلۍ او بد بختيو کې يوازې پريږدى .   ",افغانستان ديو شميرلوړ پوړوبهرنيو چارواکوکوربه 
350,حقمل,"
					    					    د ملى اردو، پوليسو او اييتلافى ځوکوانواو د يو شمير وسله والو کسانو ترمينځ  تيره شپه د غزنې په ولايت کې درنده جګړه شوې ده او په کې دوه مخالف جنګيالى او يو دولتى سرتيرى وژل شوى دى .د کورنيو چارووزارت منلې ده چې  ددوى ځواکونو په دغه وسله واله نيښته کې درې مخالف ژوبل شوى جنګيالى  او ٣ نورشکمن کسان  هم نيولى دى .ددغه وزارت وياند ويلى دى چې جګړه هغه وخت د غزنى ولايت د اندړو په ولسوالى کې رامينځ ته شوه چې يو شمير وسله والومخالفينو د پوليسو او پى ار ټى ډلې  پر ګزمه وسله وال بريد وکړ .دغه نيښته د نن غرمې تر لومړيو شيبو هم روانه وه او سيمه د اييتلافى او دولتى ځواکونو له خوا کلابند شوې ده . وياند وايى چې په سيمه کې د پلټنې عمليات په سيمه کې روان دى  . ده د بريد کونکو شميره د ١٥ تنه ښودلى دى .					    ",په غزنې کې درنده نيښته شوې ده .
351,حقمل,"
					    					    د ولس جرګې د مرستيالانو د ټاکنو په سيالۍ کې عارف نورزى د ٧٦ رايو به ګټلو سره د مشرانو جرګې د لومړى مرستيال  څوکى ترلاسه کړه .له ده سره  حاجى محقق ، نعيم فراهى ، ميرويس ياسينى ، فاطمى او کاظمى سيالى کوله .عارف نورزى د کندهار ولايت څخه ولسى جرګى ته د خلکو استازى ټاکل شوى دى او پخواد د قومونو او قبايلو چارو وزير وو.
د ولسى جرګې ددويم مرستيال  څوکى له پاره سيالى  چې ٩ کسانو ځانونه کانديد کړى دى روانه ده .  ",عارف نورزى دولسى جرګې لومړى مرستيال شو .
352,,"
					    					    له بدخشان څخه ولسى جرګې ته د خلکو استازې فوزيه کوفى د ٤٩ رايو په ګټلو سره د ولسى جرګې دويمه مرستياله شوه . په دغه سياليو کې عطالله لودين  ، انجينير عباس ، اصفه شاداب ، بيدار ځاځى ، احمد على جبرايلى ،حاجى فريد ، عبد السلام قاضى زاده ، صبغت الله ذکى ،تاج محمد مجاهد او فوزيه کوفى  برخه درلوده .د ولسى جرګې لومړى مرستيال څو شيبې وړاندى  د ډيرو رايو په ګټلو سره محمد عارف نورزى وټاکل شو . ",فوزيه کوفى د ولسى جرګې دويمه مرستياله شوه .
353,,"
",
354,حقمل,"
					    					    د خوست ولايت د اسمعيل خيلو ولسوالى په مربوطاتو کې د پى ارټى يو موتر د يو ماين په چاودنه کې  زيانمن شوى دى . د موټر سپرلى  په دغه چاودنه  کې  نه دى ژوبل شوى . ويل کيږى چې وروسته له چاودنې د پى ار تې دډلې د ډزو په ترځ کې د سيمې يو بې ګناه اوسيدونکى سخت ټپى شوى دى . ",په خوست کې دپى ار ټى يو موټر له ماين سره لګيدلى .
355,,"
					    					    د کندهار د ډند ولسوالى د ده باغ په کلى  کې نن غرمه ٤ تنه ماشومان هغه وخت ژوبل او ټپيان شول چې د زړو وسپنو په مينځ کې يو چاودنه وشوه .
چارواکو ويلى دى ماشومان دلته په لوبو لګياوو . ",په يوه چاودنه کې٤ ماشومان په قندهارکې ژوبل شول
356,حقمل,"
					    					     دهرات ولايت د پوليسو مشر بصير سالنګې نن خبريالانو ته وويل  چې له غرمې مخکې  يې د هرات په ښار کې يو کس چې نجيب الله نوميږى له ريموټ کنترول ،مخابرې او چاوديدونکو ټوکو سره نيولى دى . بصير بينوا ته وويل نيول شوى کس له خپل ځان څخه چاوديدونکى توکى  تاو کړى وو او غوښتل يې په دې توګه سره  سره يو ځان وژونکى بريد په دغه ښار کې تر سره کړى .ده زياته کړه چې دغه کس  له پخوا څخه د امنيتى کسانو تر تعقيب لاندې و. ",د ځان مرګى  بريد د ترسره کولو په تور د يو کس نيونه
357,,"
					    					     وحيد سپين غر _ كابل  دنوي پارلمان جوړيدل هغه سپيڅلي ارمان و، چي افغانانويې دزياتوكلونوراپديخواهيله لرله چي دادي اوس دافغان ځوريدلي ولس داستره اومقدسه هيله ترسره شوه  افغان ولس چي دخپل تاريخ په اوږدوكي يې دناخوالوډيري لوړي ،ژوري ليدلي يوځل بيا پخپل هيوادكي دنوي پارلمان په جوړيدوسره دخوښي اوخوشالي داحساس په لرلوسره وياړي چي دنړي دنورومتمدنواوپرمختللوهيوادونوپه كتاركي ددريدوجوګه شوي اودنړي دنوروهيوادونوسره سيال شوي اوهغه ورځ ليري نه ده چي داجنګ ځپلي ولس به هم دنړي دنوروپرمختللوولسونوپه څير دسوكال اوارام ژوندانه څښتنان شي  دپارلمان جوړيدل دبن دپريكړووروستي ا وجوړونكي پړاوو،چي بايد په افغانستان كي ديوي ولسواكي اومدني ټولني داساسي ستني په توګه ترسره شوي واي  كه څه هم چي دټاكنوپه پيل كي داسي فكركيده چي شايد پارلماني ټاكني په ارامه اوسوله ييزه توګه ترسره نشي ،دمخالفينو اوترورستانوپرله پسي تهديدونواواخطارونو  د اګومان نورهم غښتلي كړي وچي پارلماني ټاكني به په ارامه اوسوله ييزه توګه ترسره نشي ،خودافغانانوغښتلي هوډ وښودل چي هيڅ اهريمني ځواك نشي كولي چي دولس دارادي په وړاندي ودريږي هماغه وو،چي دپارلمان ټاكني بيله كومي لويي پيښي اوستونزي نه په سوله ييزه توګه ترسره شوي  دي ته ورته ځيني نوري انديښني داوي چي په اوسني وخت كي چي په هيوادكي دجنګي ډلونفوذ په پوره توګه له منځه نه دي تللي شايد دوسله والو ډلو اوپخوانيو تنطيمي ګروپونوله لوري ټاكني له لوي ګواښ سره مخ شي اونورودموكراتواوازادخياله عناصروته به داوخت ورنه كړي ترڅوپه ټاكنوكي ګډون وكړي ،دغه رازځينوڅيړونكو داسي انګيرل چي پارلماني ټاكني به په هغوټاكل شوي معيارونوسره چي دنړيوالواو دټاكنودكميسيون له لوري وضع شوي په سمه توګه سر ته ونه رسيږي  په تيره بيا ځينوګاونډيوهيوادونوچي دافغانستان دسوكالي اوولسواكي څخه سخته ويره لري اودافغانستان ولسواك كيدل دخپلوډيكتاتورو،رژيمونولپاره ديوه ستر رقيب په توګه ارزوي داسي ناوړه تبليغات كول چي ګواكي دهيواد پارلماني ټاكني به په مصئو نه اوسمه توګه ترسره نشي له همدي امله و،چي خپلونوكرانواوغلامانوته يي په هيوادكي دناارامي دپياوړي كيدونغاري ډنګولي اوپه ډيرمهارت سره يي دي خبروته زياته هواوركوله چي ګواكي دافغانستان ټاكني به په سمه توګه ترسره نشي ، دټاكنوپه ټول بهير كي ددغوهيوادونوددښمني نه دډك چلند نښي له ورايه اوپه څرګنده توګه ښكاريدلي ،خوله دغوټولو،واهي اوبي بنسټوڅرګندونوسره سره دهيوادپارلماني ټاكني دافغان باكلتوره قوم په ميړانه او په ډيره ښه توګه ترسره كړي اودهيواددښمنانوته يوځل بيا افغانانووښودله چي افغان قوم يومهذ ب اودولسواكي په بنسټونو باندي باورمند قوم دي اوپه هيوادكي دولسواكي هررازازموينه ته تيار اوچمتودي اوداازمويني به په بريالي توګه ترسره كړي  په دي توګه ليدل كيږي چي ولس خپله دنده په ډيره وطنپاله توګه اداكړي ده ،په پارلماني ټاكنوكي يي ګډون وكړ درايومركزونوته لاړل اوخپلي رايي يي دنظروړ كانديدانوته وركړي اوهمدادولس درايوپه پايله كي دپارلمان غړي وټاكل شول ،اوس نودولس دنماينده ګانودنده ده ترڅودولس دهيلواوارمانودتحقق اوپلي كولوپه لاره كي خپلي دوطنپالني هڅي اوهاند لا پياوړي اوغښتلي كړي.  كه څه هم ځينوڅيړونكواوساستوالوخولادپخوانه دجنګي ډلودمشرانواووسله والو قوماندانانوګډون په ټاكنوكي ددموكراسي اوولسواكي داصولوسره خلاف ګاڼه اوداخبره به راپورته كيدله چي جنګي ډلواودهغوي مشرانوولس ته يوځل امتحان وركړي ددوهم ځل لپاره امتحان وركول يوه لويه اشتباه ده ،خوددوي په څرګندونو باندي هم دولتي چارواكواوهم دټاكنودچاروخپلواك كميسيون خپل غوږونه كاڼه اچولي وو. دپارلماني ټاكنو په پايله كي څرګنده شوه چي دجنګي ډلويوشمير مشرانواو ځينو پخوانيو وسله والوقوماندانانوپارلمان ته لاره موندلي چي ولس يي دجنګي مجرمينوپه توګه پيژني ،خوداسي استدلال كيده چي اوسني پارلمان اودهغه استازي دولس استازي دي اودولس له لوري ورته رايه وركړه شوي اودولس په استازي توب يي وپارلمان ته لاره موندلي ده ،دغه رازځينو خوش باوروسياست والوداسي هم ويل :كه چيرته يو شمير جنګي مجرمينوپارلمان ته لاره موندلي نوزيات شمير دولس حقيقي نماينده ګان اوولسواكي ته متعهدافرادهم پارلمان ته راغلي اودوي به پري نږدي ترڅوجنګي مجرمين اودنشيي توكيومافيا دپارلمان چاري پخپلولاسوكي واخلي.  ددي انديښنواوانګيرنوميدان هغه وخت لازيات تود شوچي كله دولسي جرګي دمشرتوب خبره راميدان ته شوه ،اودي مشرتوب ته دجنګي ډلوټولوسروالانوځانونه ونومول چي دټولوپه سر كي يي پخواني ولسمشر رباني و،دښاغلي رباني په هكله دپارلماني ټاكنونه مخكي داسي اوازي وي چي هغه به دولسي جرګي دمشرتو ب لپاره وټاكل شي ،درباني ترڅنګ ،استاد سياف ،حاجي محمد محقق ،يونس قانوني ،نورالحق علومي ،شكريه باركزي اويولړنوروهم ځانونه كانديد كړي وو،خوپه ټولوكي داسي انګيرل كيده چي ښاغلي رباني به دا څوكي ترلاسه كړي ،دوخت په تيريدواودپارلمان دپرانيستونكي غونډي نه وروسته د استاد په تصوراتواوخيالاتوكي داسي يونه منوونكي بدلون رامنتڅه شو،چي پخپل استوګنځي كي يي ښاغلي قانوني اودپخوانۍ شمال ټلوالي سروال راوغوښتل اودقانوني په ګټه ددي څوكۍ دكانديدو نه لاس په سر شواوپه عوض كي قانوني خپل نوي ګوند منحل اعلان كړ اودرباني مشرتوب يي ومانه ،په بل اړخ كي ښاغلي محقق داستادسياف په ګټه له خپل هوډه وګرځيد اوپه دي توګه يي دملي يووالي اواتحاد يوه مظاهره وكړه په داسي حال كي چي رباني صاحب  دسيمي ،ژبي اوتنظيم پراصولوداكاروكړ اودخپلي هغي زړي وسلي نه چي دخپلي واكمنۍ په وخت كي يې تري كاراخيسته يوځل بيا يي دڅوكې اوامتيازدګټلوپه وخت په كارواچول . په هيوادكي دروښان اندواوسياسي كتونكوپه نظر داهغه زړه اوزنګ وهلي وسله ده چي دولسواكي اوپه هيوادكي دوروڼوقومونوديوالي اوپيوستون لپاره دزهروحيثيت لري اودداسي وسلوداستعمال مخه بايد ونيول سي  څيړونكي په دي عقيده دي چي قانوني درباني سره ديوه مصلحت اوسازش له مخي اوهغه هم دسيمه ييز ،قومي اوتنظيمي سازش په بنسټ دي څوكۍ ته رسيدلي ،په داسي حال كي چي داوسني افغانستان جوړيدنه په دغواساساتواواصولوباندي ناشوني ښكاري  دهيوادديوي مهمي اوځواكمني قوي يعني دمقننيه قوي مشرتوب بايد په داسي اصولو او اساساتوباندي تكيه ونه لري ځكه چي داډول هڅي نه يوازي داچي زموږ ولس نشي نيكمرغه كولي بلكي موږ يوځل بيا دسيمي ،قوم اوتنظيم په نوم په بيلابيلوبرخوويشي داډول ويش افغانانويوځل دتنظيمي واكمني په كلونوكي ليدلي چي بي وزلي افغانان يي داوراووينوپر خونړي څلورلاري درولي وو، اودافغانانوټوله هستي يي دجنګ اوناروا جګړې په لوګيوكي تاراج كړه  ",نوي پارلمان اوداستاد زړه لوبه !!
358,عادل اڅګزی,"
 
د  ګل  په  څېر  تر  و تازه  اوسې ګلزار  وطنه
جار  صدقه  سمه  له  تا  په  څو څو  وار  وطنه
 
ستا  پر  پالنه  باندي   وينه  او  خوله  څڅوم
ستا  د  بقا په  خاطر سر غواړم  په  دار   وطنه
 
د  خپلواکۍ ډېوه چي چا راؤړه  انګړ ته زموږ
هغه  دي   اوسي   تل  تر  تله  لاله  زار   وطنه
 
که  په  خيرن  نظر  چا  وکتل  سمسور عدن  ته
ستر ګي  په  بيړه  به  ور باسم  د اغيار ،  وطنه
 
دامي دی لوظ دامي  اقرار  دا مي ده ژمنه پخه
عادل  به  قدر  درته  کاندي  په  جار جار  وطنه
٢٩ جولای ٢٠٠٢م کال چمن ",وطنه ګل وطنه
359,,"

ع : نورزى - هلمند 
دكندهارپه ډنډولسوالۍ كښې يوچاودنى دښونځى پنځه تنه ماشومان ټپيان كړل .",په کندهار کي چاودني پنځه زده کوونکي ژوبل کړه
360,خالد هادي حيدري,"
 څوک ېې په ذکر په تسبو يادوي 
څوک ئې لمونځو کښي په سجدو يادوي 
څه ، عبادت خو بس همدغه نه دی 
چي ئې د اوښکو په ويالو يادوي
منصور ته چا ويل چي ولي وائې ؟
د   انالحق نوم دي ګناه لري 
ده ول همدا ئې عبادت وګڼه 
مجنون چي سترګي ګريوان وښوړاوه 
دده مطلب خو د ښکلا خالق و 
د ليلا نوم ئې عبادت وګڼه 
دغه سندري چي وتاته وايم 
دا عبادت نه دی نو څه دی؟    وايه !
په هر کلام کي ېې رازونه پټ دي 
دغه رياضت نه دی نو څه دی ؟   وايه !
 
الباني ، نيويارک ",عبادت 
361,حقمل,"
					    					    دافغانستان لومړڼۍ محکمې د پنجشنبې په ورځ د محکمې د يوې علنې غونډې په ترځ کې  تيمور شاه او دوه تنه ملګرى يې چې په سړى وژنه ،
جنسى تيرى او په يرغمل نيونى تورن بلل شوى دى ، دوه تنه  يې پر اعدام 
او يو تن په شل کاله بند محکوم کړل . تيمور شاه  او ورسره ملګرى يې د 
ميرمن کليمينتينا کانتونى په تښتونه او ديو بل افغان سوداګر د وژنې په تور  څو موده  وړاندى  د پوليسو له خوا نيول شوى  دى . تيمور شاه ومنله  چې د ميرمن کانتونى د خوشى کيدلو په بدل کې يې دوه سوه زره ډالر غوشتى وو . خود ه ته يوازې ددغو پيسوچې په کابل کې د ايتاليا سفارت له خوا ورکړل شوى وې يوازې ٣٧٠٠٠ ډالره رسيدلى دى . ده دا هم وويل چې درى مياشتې وړاندى  يې د دريو زرو ډالرو په بدل کې  
د پوليسو له منګلو څخه په سالنگ ځان ژغورلۍ دى . په هغه وخت کې افغان چارواکو ويلى وو چې ميرمن کانتونى يې پرته له پيسو خوشى کړې ده .					    ",دوه تنه سړى تښتونکى  پر اعدام محکوم شول .
362,,"
					    					    د ننګرهار ولايت امنيه قوماندان جنرال  خليل ضيايى له هغه وسله وال 
بريد څخه چې د کابل - جلال اباد د لويې لارې په اوږدو کې د وريښمنو د تنګې پر سيمه کې پرې شوى دى روغ رمټ وتلى دى . په دغه بريد کې دده درې تنه ساتونکې ژوبل شوى دى . د چارواکو پر وينا بريد کونکې له يوې نيښتې وروسته  تښتيدلى دى . طالب اورپکو ددغه بريد مسوليت منلى دى او وايى چې د قوماندان يو شمير ساتونکى يې په دغه بريد کې وژلى دى . عينى شاهدانو ويلى دى چې ددغه بريد په ترځ کې ډيره ژوبله رامنځ ته شوې ده .					    ",د ننګرهارامنيه قوماندان له يو بريد څخه  پچ شو .
363,حقمل,"
					    					    د چارواکو پر وينا يو شمير نامعلومو وسله والو کسانود پنجشنبې پرشپه د کندهار ولايت د پنجوايى ولسوالۍ د چلغور د کلى ښوونځى ته اور اچولۍ دى او ډير شمير درسىکتابونه، دقرانکريم يو شمير سپارې  او لوازم په کې سوى دى .
پوليسو ددغې پېښې په تور ٧  شکمن کسان نيولى دى . د ښونځۍ ودانۍ
ته ډير زيان رسيدلۍ دى .					    ",په کندهار کې يو ښوونځى ته اور اچول شوى دى .
364,حقمل,"
					    					    د کاپيسا ولايت دولتى چارواکو منلې ده چې تيره شپه يو شمير وسله والو کسانو د تګاب ولسوالۍ يو اوسيدونکې  چې محمد صابر نوميږى او ٢٤ کاله عمر لرى دخپل کور څخه  تښتولۍدى .ويل کيږى دغه کس د امريکايانو سره دمرستې او جاوسوسى په تور تښتول شوى دى او وړاندې له دې څخه هم څو ځله ده ته ګواښ شوى وو . تښتونکو تر اوسه په دې هکله څه نه دى ويلى او نه يې غوښتنې  خبرى رسنيو ته ويلى دى .					    ",د تګاب ولسوالى يو اوسيدونکۍ تښتول شوى دى .
365,حفمل,"
					    					    د امريکا دفاع وزير رامسفلد عراق ته د يو ناڅاپى سفر په ترځ کې ويلى دى  چې امريکا به له عراق څخه  د راتلونکى نوى کال په لومړيو کې دوې لواوې  له دغه هېواد څخه وباسي . ددغو دوولواوو  د سرتيرو شميره له ٥٠٠٠ څخه تر ٨٠٠٠ تنو پورې اټکل کيږى .
اوس مهال امريکا څه ناڅه ١٥٠ زره سرتيرى په عراق کې لرى .رامسلفد دا هم وويل چې امريکا په عراق کې د يو تلپاتې فوځى اډې د جوړولړ نيت نه لري .					    ",امريکا له عراقه يو شمير ځواکونه وباسي .
366,حقمل,"
					    					    د رومانيا ولس مشر  ترايين  باسکو دپنجشنبې په ورځ د خپل يو ورځنى سفر په ترځ کې  په کندهار کې د رومانيا هېواد د پلې کندک له سرتيرو سره وکتل او دوى يې د کريسمس په ځانګړې ډوډۍ چې له ځان سره يې راوړې وه ونازول او د کريسمس په هکله يې ورته مبارکى وويله  اويو شمير سرتير وته يې ستاين ليکونه ورکړل   . همداشان ده له افغان ولس مشر حامد کرزى سره د يوې کتنې په ترځ کې په کابل کې ژمنه وکړه چې په راتلونکى کال کې به ، په افغانستان کې د خپلو عسکرو شميره  زياته کړى  .او دافغانستان ددفاع وزارت  سره به د يو شمير فوځى تجهيزاتو مرسته وکړى  اوافغان سرتيرو ته به فوځى روزنه هم ورکړى .					    ",د رومانيا ولسمشر له افغانستان  څخه ليدنه وکړه.
367,حقمل,"
					    					    د ماين په هغه چاودنه کې چې د ننګرهار ولايت د چپرهار ولسوالى په سيمه کې د لارې په اوږدو کې رامينځ ته شوې ده د امريکايانو د سرتيرو د ګزمې يو موټر ويجاړ شوى دى . د ننګرهار چارواکو ويلى دى چې په دې پيښه کې امريکايى سرتيرو ته مرګ او ژوبله نه ده اوښتې . پېښه  د تورې بورې غره په ديرش کيلومترى کې رامينځ ته شوې ده .					    ",يو امريکايى موټر په چاودنه کې ويجاړشوى .
368,حقمل,"
					    					    د ولسى جرګې په نننۍ غونډه کې د منشى او دهغه دمرستيال د ټاکنو سيالۍ پيل شوى دى .د منشى د ټاکنو له پاره حوا علم نورستانى، سيدحسين عالمى بلخى،اقبال صافى ،محمد هاشم وطنوال ، سردار محمد او پوهنمل معيين مرستيال ځانونه کانديد کړى دى .د منشى د مرستيال له پاره محمد صالح سلجوقى، ګل پاچا، الحاج عبدو او 
ابراهيم قاسمى  په خپل مينځ کې سيالى کوى . همداشان ټاکل شوې ده په ننۍ غونډه کې د ولسې جرګې دطرزالعمل په هکله هم بحث او خبرې وګړى . ",دولسې جرګې دمنشى  دټاکنوسيالۍ پيل شوې .
369,حقمل,"
					    					    د افغانستان د عامې روغتيا وزير داکتر فاطمى د پنجشنبې په ورځ يادونه وکړه چې د هلمند په ولايت کې په تيره يوه مياشت کې د ماشومانو دګوزڼ دوې پېشې ثبت شوى دى . دغه پېشې د نادعلى او ګرشک په ولسواليو کې رامينځ ته شوى دى .د ددغه وزارت د اټکل له مخې د ١٣٨٣ او ١٣٨٤ کلونو په ترځ کې د ګوزڼ څلور پېشې په هېواد کې ثبت شوى دى .
فاطمى دا هم وويل چې دغه وزارت د  قوس له ٢٨ څخه تر ٣٠ نيټې پورې د هلمند ، قندهار ، زابل ،ارزګان او دنيمروز دخاشرود په ولسوالۍ کې د ګوزڼ د واکسين  ځانګړۍ کمپاين  په لار اچولى وو .په دغه کمپاين دده په خبره ٣ سوه زره امريکايې ډالر لګښت راغلۍ او له يوسل ديرش زرو  څخه  ډيرماشومانو ته د ګوزڼ  واکيسن لګيدلۍ دى .
د روغتيا وزير  وويل چې د راتلونکو څلورو مياشتو په اوږدو کې به په کابل  کې د سيمې د هېوادونو د روغتيا دوزيرانو يو کنفرانس هم جوړ شى .په دغه کنفرانس کې به د ده په خبره د سارى ناروغيو دمخنيوى له پاره اغيزمنې لارې چارې ولټول شى . ",د ماشومانو دګوزڼ دوې پېشې ثبت شوى .
370,حقمل,"
					    					    د ازربايجان د هوايى کرښې د يوې الوتکې د لويدو له کبله ددغې الوتکې ټولې سپرلۍ وژل  شوى دى ،ويل کيږى دغه انتونوف ډوله الوتکه  ١٨ سپرلۍ او ٥ تنه عمله درلوده . د مړو شوو کسانو د پلټنې هڅې پيل شوى دى . دغې الوتکې له باکو څخه الوتنه کړې وه چې د کسپين سمندرګى ته نيږدى غورځيدلې ده . د لويدو لامل لا نه دوى روښانه . ",د ازربايجان يوه مسافر وړونکې الوتکه لويدلې ده .
371,حقمل,"
					    					    د خبرى رسنيو د خبر له مخې د بريتانيا د بهرنيو چارو وزارت له خوا 
٥٥ کلن سټيفان ايوانز په کابل کې د خپل هېواد نوى سفير ټاکلۍ دى .
د ه په ملګرو ملتونو، ترکيه ، تايلند ، سريلانکااو پاکستان کې هم دندې سرته رسولى دى .له ده نه وړاندې يوه انګريزه ميرمن په کابل کې د بريتانيا سفيره وه . ",بريتانيا په کابل کې نوى سفير ټاکلۍ .
372,حقمل,"
					    					    د ولسى جرګې غړى او د پلان پخوانى وزير رمضان بشر دوست  نن د يو خبرى کنفرانس په ترځ کې د ولسى جرګې  رييس يونس قانونى او ددغه جرګې مرستيال جنګى مجرمين او جنايتکاران وبلل . ده په ډاګه کړه په دې خاطر يې د ولسى جرګې د مشر او مرستيال د ټاکنو په سيالۍ کې له رايې ورکونې څخه ډډه کړې ده چې دوى جنګې مجرين دى  . ده داکسان په سياسى کړيو کې ښکيل کسان وبلل .ده نن دولسى جرګې د منشى د ټاکنو 
په رايې ورکولو کې برخه واخيسته او دولسى جرګې منشى يې د دندې له مخې يو مهم کس وباله . د بشر دوست د دغه څرګندونو په هکله قانونى لا
تر اوسه خپل دريځ نه دى بيان کړى ، مګر په پام کې لري چې يو څو شيبې وروسته خبريالانو ته څرګندونې وکړى .

					    ",بشردوست د ولسي جرګې پر مشرتابه سختي نيوکي کړي
373,,"
					    					    د فارياب څخه ولسى جرګې ته وکيل سردارمحمد رحمان اوغلى د ٨٥رايو په ګټلو سره نن د ولسى جرګې د منشى دنده ترلاسه کړه . د منشى د څوکۍ له پاره د يوې ميرمنې په ګډون شپږوو کيلانو ځانونه کانديد کړى وو. ",سردار محمد رحمان اوغلى د ولسى جرګې منشى شو.
374,حقمل,"
					    					    محمد صالح سلجوقى د ٨٢ رايو په ګټلو سره د ولسى جرګې د منشى د مرستيال وتاکل شو . په دغو سياليو کې  څلورو کسانو ګډون درلود. محمد صالح سلجوقى د هرات ولايت څخه د ولسى جرګې وکيل دى . ",دولسى جرګې د منشى مرستيال و ټاکل شو .
375,حقمل,"
					    					    يونس قانونى او دولسى جرګې مرستيال ، منشى  او د مرستيال او منشى مرستيالان  د ولسى جرګې د مشرتابه پر څوکيو پر داسې مهال کيناستل 
چې دولسى جرګې دوو تنو غړو رمضان بشر دوست او ملالۍ جويا د ولسى جرګې پر رييس قانونى او مرستيال سختې نيوکې وکړې او دوى يې جنګې جنايتکاران وبلل .يونس قانونى د ولسى جرګې په څوکۍ له کيناستلو وروسته يوازې په لنډو خبرو کې دومره وويل چې ماته د ولسى جرګې اکثريت غړو رايه راکړې ده او دا يوازې  د دوو تنو وکيلانو نظر دى .
ملالۍ جويا خبريالانو ته وويل چې دولسى جرګې مشر داسې کس بايد ټاکل شوى وى ، چې پر قانون  پوه وى اوجنګى سابقه يې نه درلودى .
ملالۍ جويا په ټينګار سره وويل ، ترڅو چې يونس قانونى د ولسى جرګې د وکيلانو په وړاندې رسما د پخوانيو جنايتونو بخښنه ونه غواړى مشرتوب  به يې ونه منى . همداشان رمضان بشردوست وويل چې ديونس قانونى په هکله چې د کورنيو چارو او د پوهنې وزارت دندې يې په غاړه درلودې ډير اسناد او شواهد لري او په راتلونکې کې به يې پارلمان ته وړاندې کړى . ",قانونى د ولسى جرګې د مشرتابه په څوکۍ کيناست .
376,حقمل,"
					    					    د هغه تړون له مخې چې د تاجکستان او ترکيې تر مينځ لاس ليک شوى دى ، تاجکستان غواړى  دامو پر سيند چې له افغانستان سره پر ګډه پوله بهيږى د بريښنا د توليد په موخه درى  بندونه د ترکيې په مرسته جوړ کړى 
ددغو بندنو ټول لگښت ٦ ميليارده ډالره اتکل شوى دى . ويل کيږى ددغه بندونو ډيره بريښنا به  يې  په افغانستان او پاکستان وپلورى . دتاجکستان چارواکو لامخکې د افغانستان او پاکستان له لوړ پوړو چارواکو سره په دې هکله خبرې کړى دى .اس مهال هم د افغانستان ځينى شمالى سيمى د تاجکستان په بريښنا رڼا دى .د افغانستان د بريښنا وزير اسمعيل خان څو موده وړاندې په دې موخه تاجکستان ته سفر کړى وو.
د افغانستان پلازمينه کابل او اکثريت سيمې بريښنا نه لري او ولس سرټکوى چې افغان حکومت په دې برخه کې هيڅ ډول لاس ته راوړنه  نه لري . ",تاجکستان پر امو سيند ٣ بندونونه جوړوى .
377,حقمل,"
					    					    د جرمنىهېوا د دفاع وزير  فرانس جوزيف د افغانستان څخه د ليدنې او کتنې په ترځ کې ويلى دى چې د خپلو ځواکونو ډيره شميره به د روان کال په لومړيو کې له کابل  څخه د افغانستان شمال ته وليږدوى . جرمنى ٢٥٠٠ سرتيرى په کابل کې لرى چې له هغو څخه به ٢٠٠٠ سرتيرى شمال ته وليږدوى .فرانس جوزيف د پنجشنبې په ورځ له خپل افغان سيال ستر جنرال عبدالرحيم وردک سره په کابل کې وليدل . ",د جرمنې  ډيره سرتيرى  شمال ته ليږدول کيږى .
378,,"
					    					    د الغدسياسى ګوند ٤١کلن مشر  ايمن نور د قاهرى د محکمې له خوا په پنځه کاله بند محکوم شو . ايمن نور په دې تورن شوى دى چې د سياسى ګوند د ثبت له پاره يې جعلى اسناد کارولى دى . ده دا تورونه بې بنسټه بللى او وايى چې د ده نيول او بندى کول سياسيى بڼه لري . ايمن نور د مصر  د ولسمشر حسنى مبارک په وړاندې د ولسمشر په ټاکنو کې يو پوخ سيال ګڼل شوى دى . ",د مصر يو مخالف مشر په بند محکوم شو .
379,انجنير نواب,"
انجنير نواب
د نړۍ اکثره خلک په دې حقيقت خبر دي چي د افغانستان د نفوس زياته برخه پښتانه تشکيلوي او هيڅ څوک له دې حقيقت څخه سترګي  نشي پټوﻻی . که چيري مونږ په کابل کي دقيقه سرشمېرنه وکړو نو دې به ټولو ته څرګنده شي چي په کابل کي د پښتنو نفوس له بل هر قوم څخه زيات دي خو دا هر څه زمونږ د دري  لسيزو ناخوالو او جنګونوورک کړيدي دا ځکه چي پدغه دوران کي نوري ژبي په کابل محکومي وي او اکثره پښتنو خپله ژبه پريښوله او په نورو ژبو خصوصٌا په دري ژبو يي خبري کول پيل کړل. ددي که هر علت وي زه هغي پسي نه ګرزم. 
په کابل او زينو نورو وﻻياتو کي د پښتو ژبي د تعليمي نصاب نه موجوديت خو لمړۍ ګناه په خپله د پښتنو ده. دا ځکه چي دا اوس پښتانه په حکومت کي مکمل قدرت لري او په هره اداره کي پښتانه له نورو څخه زيات دي خو که چيرته په کابل کي کومي دولتي اداري ته ورشي او عريضه دي په پښتو ژبه ليکلي وي نو لمړۍ همدغه با غيرته پښتون ځوان ځواب در کوي چي (معذرت ميخواهم عريضه تان غلط است) که پښتنه وکړي چي ولي غلطه ده ځواب يي داوي  چي ( به زبان پاکستاني است) په خپله پښتانه خپله ژبه پردۍ کوي او چيري په دري ژبه عريضه وليکي نو هغه صحيح وي او خصوصاٌ که ايراني لغتونه ولري نو هغي ته خو هيڅ څوک غلطه نشي ويلي. نو په دي ادارو کي مامورين پښتو ژبه په رسميت نه پيژني.
يو ځل زمايودوست د لوړو زده کړو وزارت ته ورغلي ؤغوښتل يې چي خپل ديپلوم تر ﻻسه کړي، هغه ويل چي ما عريضه په پښتو ژبه ليکلي وه نو د هغه وزارت يو لوړ رتبه مقام ته مي وروړله چي هغه يې امضاْ کړي او مربوطه شعبي ته مي واستوي، خو کله چي هغه جناب عريضه ولوستله نو ماته يي وويل چي( عريضهء  تان غلط است برو ديګه عريضه بنويس) ما وويل صحيح ده زه ولاړم هماغه عريضه مي په دري ترجمه کړله بيا راغلم چي عريضه مي ورته وړاندي کړله نو هغه وويل چي( اينه الي فهميدي من همين زبان پاکستاني را هيچ خوش ندارم) عريضه يې ژرژر امضاْ کړله. نو په هغه وخت کي زه پدي مشکل وپوهيدم.
اوس تاسي قضاوت وکړۍ چي مشکل چيري دي او څوک ملامت دي. 
نو د اصل مشکل د حل لپاره بايد ټول پښتانه دا خپله وظيفه وګڼي او بايد مټي ررانغاړي چي خپلي ژبي ته بيرته حقيقي بڼه ورکړو.په هغه صورت مونږ کوﻻي شو چي پښتو رسمي  ژبه کړو او په کابل کي د پښتو ژبي مکتبونه پيدا کړو.
په کابل کي د مکتبونودتعليمي نصاب تبديلول پښتو ژبي ته يوه ډيره اساسي او په ځاي خبره ده او خداي دي وکړي چي يوه ورځ زمونږ دغه ارمان عملي بڼه واخلي، او داد هر افغان حق دي چي په مورنۍ ژبه تعليم وکړي، کابل دافغانستان مرکزدي حال دا چي دافغانستان له نيمايي څخه زيات نفوس پښتانه تشکيلوي خو په کابل کي يو مکتب په پښتو ژبه تعليمي نصاب نه لري، په پوهنتون کي به يو مضمون هم په پښتو ژبه ونه ګوري، استاد به پښتون وي خو درس به په فارسي ژبه ورکوي. دا ولي؟ که دا پوښتنه له همهغه استاد څخه وشي نو واي چي محصلين او يا شاګردان په پښتو نه پوهيږي ځکه په دري ژبه درس ورکوم خو هيچا دا ونه وييل چي شاګردان يا محصلين په دري نه پوهيږي ځکه په پښتوژبه ورته تدريس کوم.
زمونږ جمهور رييس صاحب چي کندهاري دي او اصل پښتون ځان ته واي په بيانيه کي 80٪ دري واي او 20٪ پښتو واي خو د جمهوري رياست دوه محترم معاونين چي يو يي تاجک او بل محترم يي هزاره دي هيڅ کله له دري څخه په غير په بله ژبه نه غږيږي. داسي څوک به پيدا نه شي چي وواي چي فلاني معاون صاحب په فلاني ځاي کي په پښتو ژبه خبري وکړلي، او دا مشکل ټول پښتانه لري.
که چيري مونږ يو مجلس کي وګورو که 20 نفر پښتانه وي او يو تاجک وي نو دا به ټول په فارسي خبري کوي د هغه يو نفر تاجک لپاره. خو هغه يو نفر تاجک څخه به يو حرف د پښتو ونه اوريدل شي.
نو راځۍ پښتنو ورونو او خويندو چي د خپلي مورنۍ ژبي د خدمت لپاره سره يو شو او په دولتي او غير دولتي ادارو کي خپله ژبه له پرديتوب څخه وژغورو او راتلونکي پښتون نسل ته يو څه خدمت وکړو، او هر څوک چي واي چي پښتو ژبه غلطه ده هغه پدي پوه کړو چي دا ژبه يوه ملي ژبه ده او بايد څوک ورته غلطه ونه ويل شي.
  ",پښتو ژبه او افغانستان
380,,"
					    					    ځلمي مشال پروفيسور، استاد برهان الدين رباني د افغانستان د جميعت اسلامي ګوند مشر دا څويم ځل دي چي دسيالي ميدان مخكي لدي چي سيالي پيل شي خوشي كوي. د جهاد په مهال ګلبدين حكمتيار او برهان الدين رباني ترنورو ټولو جهادي مشرانو مخكښي څيري وي، خو ورو ورو چي د احمد شاه مسعود سياسي او پوځي قامت لوړيده هومره د استاد اغيزه د جميعت اسلامي پرګوند كمزوري كيده، د مجاهدينو د واكمني پرمهال ټولو ته څرګنده وه چي مهمي سياسي او پوځي يريكړي د احمد شاه مسعود په لاس كي وي او استاد يواځي په دي خوشحاله وو چي ګواكي ولسمشر دي، داسي ولسمشر چي د واكمني ستني يي په قومي اوژبني تبعض ولاړي وي او ټول هيواد د كورني جګړي په اور كي سوځيده ، استاد رباني د يو اسلامي نظام د داعيي سره سره د يو داسي اتحاد ( اتحاد شمال چي بيا وروسته يي د جبهه متحد نوم خپل كړ)مشري قبوله كړه چي غړي يي د ايديالوژي له اړخه د متضادو دريځونو خاوندان وو او يواځي قومي اوژبني كركي او نفرت سره يو ځاي كړي وو. استاد د رياست په مينه كي هرڅه ومنل خو دي ته هيڅكله چمتونشو چي درياست له څوكي تير شي او ملت له كورني جګړي وژغوري. دقدرت په سر جګړو كي په زرهاو خلك ووژل شول، ملي او شخصي شتمني لوټ اوتالان شوي په دي موده كي په ټول هيواد او بيا په تيره په كابل كي نه د چا سر خوندي وو نه مال او نه ناموس، خو په اصطلاح پهلوان زنده خوش است، استاد خوشحاله وو چي ولسمشردي.  د ژبنيو كركو كوم اور چي داستاد د واكمني پر مهال بل شوي وو، زمينه دي ته مساعده كړه چي پاكستان په برياليتوب سره دطالبانو پروژه پلي كړي، د استاد له واكمني نه دخلكو د بيزاري له امله طالبانو په اساني خپله د واكمني لمنه خپروله او د استاد د واكمني لمن ورو ورو ټوليدله، استاد د رياست دكرسي سره ورو ورو په شا تلو چي بالاخره سر يي بدخشان ته ورسيد او دخپلي كرسي د ساتلو په خاطر يي د افغانستان پلازمينه هم بدخشان ته ځان سره يووړله. د طالبانو د له منځه تلو وروسته رباني ته يوواري بيا دا هيله پيدا شوه چي ګني وبه كولاي شي په بيلا بيلو حيلو اوپلمو ځان د رياست كرسي پوري ونښلوي، او د خپل رياست موده د ربړ په شان وغزوي، خو داځل د نظار شوروي ورسره ملګرتيا ونكړه، ويل كي د بن نه د نظار دشوري ديو غړي په يو تيلفون رباني دي ته اړ شوچي واك لنډ مهالي اداري ته وسپاري ، په دي توګه د نظار شوري د رباني پر اوږو پر پښو ايښودولو وكولاي شول په دي اداره كي څو مهم وزارتونه لاس ته راوړي او استاد يواځي پر غاښونو چيچلو اكتفا وكړي. د بيړني لويي جرګي په مهال د كرسي ميني يو ځل بيا استاد دي ته وهڅوو چي ځان دولسمشري مقام ته ونوموي، خوبياهم د يوڅو وزارتو په سر يارانو يي يو ځل بيا دي يواځي پريښود اواستاد دي ته اړ شوچي د ولسمشري لپاره د سيالي ميدان خوشي كړي. د اساسي قانون په لويه جرګه كي د استاد دريځونو وښوده چي دي څومره د قومي او ژبنيو كركو په لومو كي نښتي دي. دولسمشري په ټولټاكنو نور نو دي په دي پوهيدلي وو چي د هيواد په كچه په سياليو كي ګډون ده ته شوني ندي، همدا وو چي غلي پرخپل ځاي كښيناست، خو په پارلماني ټاكنو كي ده وكولاي شول د پارلمان د۴۴۹ غړو له ډلي څخه د يو غړي په توګه ولسي جرګي ته لار پيداكړي، د پارلمان رياست چي په حقيقت كي دپارلمان دوياند كرسي ده خو څرنګه چي د رياست نوم ورسره تړلي دي يوځل بيا د رياست سره د استاد مينه راوپاروله او استاديي دي ته اړكړو چي ځان د پارلمان رياست ته كانديد كړي، ګوندي په دي توګه وكولاي شي ځان ته د اوړو پوزه كيږدي. د پارلمان د رياست لپاره په ټولو كانديدانو كي د ده تله درنه ليدل كيده، ډيرو داسي ګومان كاوه چي دده د سپين ږير توب له امله شايد دولسمشر ملاتړ هم ده سره وي پرته لدي ښايي يو شمير مجاهدينو هم ده ته راي وركړي وي، خو استاد يو ځل بيا د سيالي ميدان خوشي كړ او يو ځل بيا د ژبني اوقومي تعصبونو تراغيزي لاندي راغي او دهمدي تعصبونو پر بنسټ د خپلي كاندياتوري نه د يونس قانوني په ګټه تير شو. دده په پرتله كه دحاجي محمد محقق دريځ وګورو نو بي انصافي به وي چي د محقق ستاينه ونه كړو، استاد محقق سره لدي چي پخوا د عبدالرب رسول سياف سره ډير اختلافات درلودل خو د ملي وحدت د پياوړتيا په خاطرمحقق د سياف په ګټه له خپلي كانديداتوري نه تير شو، محقق وښوده چي پرون يي هير كړي او د يو روښانه راتلونكي په خاطر خپل رغنده رول لوبولو ته چمتو دي.  قانوني وكولاي شول يو ځل بياد استاد رباني په اوږو ځان خپلو موخو ته ورسوي خو استاد د پخوا په شان يو ځل بيا بايلوده، پاتي شوه د جميعت اسلامي مشري نو هغه دي د استاد مبارك وي، بي له هغي هم پهلوان زنده خوش است. ",استاد برهان الدين رباني بيا بايلوده
381,حقمل,"
					    					    د غزنى ولايت په ده يک ولسوالۍ کې دوو منځنيو ښونځيو ته تيره شپه اور اچول شوى دى . سيمه ايزو دولتى چارواکو ويلىدى چې د ښونځيو ودانيو ته زيان رسيدلى دى او د ښونځيو ډير شمير کتابونه ، ميز او څو کۍ سوى دى . د پېښې عاملين نه دى په ګوته شوى او نه په دې تور څوک نيول شوى دى . ",٢ ښونځيو ته اور اچول شوى دى .
382,حقمل,"
					    					    د کندهار هرات د لويې لارې په اږدو کې تيره شپه د ګرشک سيمه کې نامعلومو وسله والو کسانو پر يوه امنيتى پوسته بريد کړى دى  او يو سرتيرى پې په کې وژلۍ دى . د سيمې پوليسو دغه بريد منلى دى او وايى چې له څو ساعته نيښتې وروسته بريد کونکى  تښتيدلى دى . ",په وسله وال بريد کې يو سرتيرى وژل شوى دى .
383,حقمل,"
					    					    د افغانستان د کار او ټولنيزو چارو وزارت په پام کې لري  چې د يو نوې مقرې له مخې  ټول بهرنى کارګران چې دې کار له پاره افغانستان ته راغلى او راځى ثبت او راجستر کړى . د څلورو کلونو په تيريدو سره
افغانستان د پاکستان، ايران اوترکيې د ګارګرانو  دکارموندى يو ښه مارکيټ ګرزيدلى  او دا اوس مهال څه ناڅه ٧٠ زره پاکستانى ګارګران 
د افغانستان په غټو ښارونو کې په کار بوخت دى . دکار او ټولنيزو چارو وزارت محمد غوث بشيرى ويلى  دى ،دغه وزارت د نويو تدبيرونو په نيولو سره غواړى د بهرنيو کارګرانو له پاره د کار  جواز ، ډول ، استخدام اود ثبت يو شمير فورمې وويشى .  په دغه لړۍ کې د سفارتونو او د ملګرو ملتونو  ددفترونو کارکونکى او ګارګران ګډون نه لري  مګر د نورو ټولو بهرنيو موسساتو کارګران او متخصصين به د دغه مقررې له مخې  ثبت او راجستر شى .ددغه وزارت چارواکى دغه اقدام د بيکارى د بحران د کموالى په موخه اړين بولى .					    ",ټول بهرنى ګارګران به  په افغانستان کې ثبت شى  .
384,حقمل,"
					    					    د پرتګال صدراعظم ژوسى سکراتيش  پرون په افغانستان کې د خپلو عسکرو له حال څخه ځان له نيږدې خبر کړ او د افغان ولس مشر حامد کرزى سره يې په کتنه کې د ملى شورا د جوړيدو په هکله ده او افغان ولس ته مبارکى وويله . پرتګال په افغانستان کې د ايساف په چوکات کې ١٦٠ تنه فوځيان او سرتيرى لري .					    ",د پرتګال صدراعظم له افغانستان څخه کتنه کړې ده .
385,,"
					    					    په کابل کې د ايتاليا سفير د ولسى جرګې له رييس يونس قانونى سره په يوه کتنه کې ده او دولسى جرګې لسو تنو نارينه او ښځينه وکيلانو ته بلنه ورکړه چې د ايتاليا د پارلمان څخه په يو مناسب وخت کې  ليدنه وکړى .
قانونى په دې هکله  خوښى ښودلې او ويلى يې دى چې په پام کې لري د کارپوهو او متخصيصينو يو بورد جوړ کړى ،چې په دغه بورد کې به د ايتاليا د پارلمانى چاروکارپوهان  ګډون ولرى . ", افغان وکيلانو ته د ايتاليا د ليدو بلنه 
386,,"
",
387,حقمل,"
					    					    د خوست ولايت په قلندر ولسوالى او د پکتيا د زرمت ولسوالى پر يوه امنيتى پوسته  تيره شپه وسله وال بريدونه شوى دى ، چې په کې مرګ نه دى رامينځ ته شوى . يوازې د زرمتو د امنيتې پوستې يو سرتيرى ټپى شوى دى . چارواکو ويلى دې چې په دې هکله يې پلټنې پيل کړى دى . ",په خوست او پکتيا کې بريدونه .
388,حقمل,"
					    					    تيره شپه د ٩ بجو په شاوخوا کې د کابل  ښار د يکه توت په سيمه کې يو توغندى د کور په يو ديوال لګيدلۍ دى . د دغه توغندې له کبله چاته مرګ او ژوبله نه ده اوښتې مګر د سيمې يو شمير کورنو ته يې زيان رسولۍ دى . د پوليسو يو چارواکى ويلى دى چې دغه توغندى د کابل له شرقى
سيمې  څخه توغول شوى دى .					    ",تيره شپه په کابل يو توغندى ولګيد .
389,حقمل,"
					    					    د القاعدې دويم کس ايمن الظواهرى  په يو صوتى کسټ کې چې د العربيه عربى ټلويزيون خپور کړى دى ، طالبان او ملامحمد عمر ستايلى دى  او وايى چې د طالبانو تحريک د افغانستان  ديوې لويې برخې واک په لاس کې لري .دغه ټلويزيون د دغه کسټ ٣٠ ثانيې  خپرې کړى دى او ګومان کيږى چې د ايمن الظوارى غږ به وى .د يو کال په ترځ کې دادالظواهر اتم غږ دى چې خپريږى او په تيرو څلورو کلونو کې د اسامه او ايمن ٣٠  پيغامونه د خبرى رسنيوله لارې خپاره شوى دى .افغان دولت داډول څرګندونې بې بنسټه بولې  او وايې چې دولت په
حالتو حاکم دى  او دهېواد ټولې سيمې  او ولسوالى ددولت تر بشپړ کنترول لاندى دى .ددولت وياندرحيمى او ددفاع وزارت وياند دا ومنله چې ځاى ځاى   کله د ورانکارى پېښې رامينځ ته کيږى  مګر امنيتى وضعه د ورځې په تيريدو سره ښه کيږى .					    ",ايمن الظواهرى ملاعمر ستايلى دى .
390,صميم کټوازی,"
د صميم کټوازي  راليږنه
وادۀ خو يو تړون دی ،اهتمام د سړيتوب دی   اغاز د نوي ژوند دی احترام د سړيتوب دی 
.... وادۀ =نکاح له هغه تړون څخه عبارت دی چې د يوۀ اجتماعي قرارداد له مخې د ښځې او سړي ترمنځ د ګډ ژوند د روابطو د ايجاد اود نسل د توليد لپاره سرته رسېږي ، ياني له دې لارې ،د يوۀ اجتماعي قراداد،له مخې د سړي او ښځې ترمنځ پۀ کورنۍ او بيا پۀ ټولنه کې حقوقي پولې ټاکلې کېږي ، ښځه د ښځيتوب ،قطب اشغالوي ،چې د مينې ،عاطفې ،محبت ،صميميت او نورو عاطفي رجحاناتو مرکز بلل کېږي ،او سړی دمېړۀ توب تشه ډکوي ،چې برسېره پردې ، بايد مينه او عاطفه ولري د کورنۍ د نظم پۀ ټينګوالي کې اغېزمن نقش لوبوي ، چې پۀ دې توګه پۀ لمړي ځل يوه کوچنۍ ټولنه ( کورنۍ ) منځ ته راځي چې زموږ کړۀ وړۀ او سلوک پکې شروع کېږي، ټينګوالی پيداکوي ، او د ښځې او مېړۀ دواړه لپاره يو تربله پۀ لمړي ځل يوڅۀ ګډ حقوق او وجايب ټاکي ، چې هر يو يې بايد پۀ سرته سولو کې صميمانه او مخلصانه هڅه وکړي ، لکه څرنګه چې مو پورته يادونه وکړه ، کورنۍ پۀ واقعيت کې د قدرت او عطوفت يو کان دی ، چې مور پکې مينه او عاطفه تمثيلوي ،او پلار برسېره پردې چې بايد مينه او عاطفه ولري د کورنۍ پۀ نظم او ټينګوالي کې اغېزناکه برخه لري ، د همدې عاطفې او قدرت ،له مخې پۀ دې وړه ټولنه کې بشپړ تفاهم او همکارۍ منځ ته راځي ، او ددې وظيفو وېش د حاکم او محکوم پۀ توګه نه ،بلکې د برابرۍ او انډيوالۍ پر عنوان ،سرته رسېږي ، که څۀ هم د نارينه زيات کارونه له کوره د باندې او د ښځې پۀ کور کې دننه دي ، اما هريو يې پۀ باندينيو او کورنيو چارو کې ، يو له بل سره ، د برابرۍ او انډيوالۍ د اصل له مخې مرسته او ملګرتيا کوي له دې کوچنۍ ټولنې ،چې پۀ واقعيت کې د يوې سالمې او متکاملې ټولنې لمړنۍ خښته ده ، نهايي عطوفت او رحمت سرچينه مومي .څرنګه چې داوړه ټولنه د ښځې او مېړۀ له ګډ ژوند څخه منځته راځي ، نو ډېر ه او بېخي ډېره اړتيا ليدل کېږي ، چې د وادۀ پۀ صورت کې د هلک اوانجلۍ دواړو رضا او خوښې ته دلمړيتوب حق ورکړل شي ، دا کار د نکاح پيوند متداوم او ټينګ ساتي ،ځکه چې د هلک او انجلۍ د دواړو لپاره مخکې تردې چې له يوۀ او بل سره خپل ګډ ژوندپيل کړي ، دا حق تثبيت سوی وي ، چې د يوۀ او بل پۀ انتخاب کې خپله علاقه و ښيي ، اما پۀ دې برخه کې شرعي او اخلاقي بريدونه بايدپۀ هر صورت کې وساتل شي ، نه داچې هلک او انجلۍ دې يو ، پۀ يو او يا پۀ پټ ځای کې يو او بل انتخاب کړي ، ځکه چې پۀ داسې کولو ، طبيعي ده ،دواړه لوري به غيرشرعي او غير اخلاقي کار ته زړۀ ښۀ کوي ، چې ناوړه پايلې يي وټولې کورنۍ او پۀ پای کې ټولنې ته متوجه کېږي ، ځکه چې پۀ ساده ، خو ولې ډېرې علمي اصطلاح ، اوبۀ د سر له خوا راخړې شوې وي ، چې پۀ پای کې يي رڼېدل د لېوني د خوب پۀ مانا دی ، ښه بېلګه يي زموږ پۀ وړاندې د ځينو تش پۀ نامۀ موډرېټ او موډرن خلکوبې خونده او بې کيفه ژوند دی چې د پراخه او پرېمانه مادي شتو برسېره يي هم ژوند د بې باورۍ ، ناچاقۍ ،انتشار او بې نظمۍ پۀ غېږ کې پروت دی ځکه چې دوئ د هلک او انجلۍ خوښه، يا پۀ بله ژبه فردي ازادي پۀ بې بند وبارۍ اخيستې ، چې اجتماعيات او اخلاقيات پکې له يوې مخې تر پښو لاندې دي ، د همدې غير فطري مفکورې پر بنسټ يې اوس کورنۍ وضعه د مدنيت و هغه لوړ مقام ته رارسېدلې چې ، انجونې او هلکان يې له وادۀ او نکاح څخه بېزاره سوي ، او دا د دقيانوسيت او رجعت د دورې يو زوړ دود بولي ! خوخير - زموږ بحث پردې موضوع نه دی ، واقعيت دادی ، کوم خلک چې له وادۀ سره مينه او علاقه نه ښيي ، له کورنۍ سره مينه نه لري ، چې پۀ واقعيت کې د انساني ټولنې د وروسته پاته کېدو او رکود لا مل کېږي ، ځکه چې لکه څرنګه چې مو پاس يادونه وکړه ډېر خلک سته ، له لوېديځوا ل تمدن څخه پۀ اغېزمنتيا کې ،يوازې رهبانيت خوښوي ،او د وادۀ او د نسل له زېږېدا څخه ځان ساتي ، دوئ داسې اټکل کوي ، چې ګواکې د وادۀ پۀ صورت کې د انسان فکري ځواکونه او استعدادونه له کاره لوېږي ، ځکه چې (د هغوئ پۀ اند ) د ټولې کورنۍ غم ورپرسر وي ، يوه شېبه هم نۀ شي کولای چې د ځان او شاوخوا پۀ هکله فکر وکړي ، ځکه يي ټول فکري استعدادونه او ځواکونه له کاره لوېږي ، او دافرصت پۀ لاس نه ورځي ،چې خپل استعداد پر کار واچوي ، اما د دوئ ددې پوچې او سطحي ادعا ، چې پۀ عمل کې معکوس دريځ لري ، برعکس ، د مېړۀ توب او ښځيتوب ژوند يوې ، موسسې ته ورته دی ، چې د کار او فعاليت ،پراخه ساحه او وسيله پکې موجوده وي ،او ډېرې ګټې لري ، راځئ چې پۀ لنډ ډول يې بيا ن کړو , ١...ښځه او سړی چې وادۀ کوي ، پۀ غالب ګومان ، ناروا او غير مشروع کارونو ته ، چې مادي او هم مانوي تاوان لري ، زړۀ نه ښۀ کوي ، دا کار که له يوې خوا پۀ وګړنيزه توګه د هغوئ د اخلاقي او ايماني مورال د ټينګوالي او جګوالي لامل کېږي ، نو له بلې خوا د کورنۍ د نظم ، د نسل د پايښت او د نسب د اثبات سبب کېږي ٠ چې د يوې سالمې ټولنې تاداؤ ږدي . ٢....کومې ښځې او سړي چې ودونه کوي د ژوندانۀ سېک يې زياتېږي او اوږد ژوند کوي ، لکه څنګه چې ملګرو ملتونو ، د ١٩٥٩ زېږديز کال د جون پۀ شپږمه نېټه ، پخپل هغه راپور او دقيقې احصائيې کې چې پۀ ١٩٥٨ زېږديز کال کې يي د نړۍ له بېلابېلو ټولنو څخه راټوله کړې وه ويلي دي ((کوم و ګړي چې وادۀ کوي ،پياوړي ، غښتلي او د لوړې حوصلې خاوندان وي ، د هغوئ د عمر اوسط تر ""مجرد"" وګړو زيات او پۀ زړښت کې مړۀ کېږي )) ٣....د مېړۀ توب او ښځيتوب ژوند ، لکه څرنګه چې مو ياده کړه ، يوې موسسې ته ورته دی ، د کار او فعاليت پراخه وسيله او ساحه پکې موجوده وي ، د همدې فعاليتونو او کواندې هڅې انکشاف او پراختيا ده ، چې انساني ټولنه پرمخ بيايي او سړي ته د اجتماعي چارو د ادارې پۀ فن کې قدرت ورکوي . ٤... وادۀ د نسل د زېږدا سبب کېږي ، مېندې او پلرونه د هغه مينې او شفقت له مخې ، چې له خپلو اولادونو سره يي لري ، د هغوئ پۀ وړ مادي ،بدني پالنه ، اروايي او اخلاقي روزنه کې زيار باسي ، او پۀ دې توګه و خپلې ټولنې ته صالح او ګټور وګړي وړاندې کوي . ٥...کوم خلک چې وادۀ کوي ، له ډېرو داسې خلکو سره يي خپلوي او اشنايي پيدا کېږي ، چې مخکې تر وادۀ يي ورسره نه لرله ، دا کار د کورنيوتر منځ د خپلوۍ د ټينګښت او نږدېکت سبب کېږي ، چې د يوې پراخه ، سالمې ،متکاملې ټولنې -تمدن بنسټ ږدي ........!!! د اوې د وادۀ ګټې ، چې موږ پۀ لنډ ډول بيان کړې ، اما که يي لا پۀ ژور او علمي ډول تر څېړنې لاندې ونيسو ، ښايي کتابونه پرې ډک شي ، خوددې يوې خبرې يادونه بايد وکړم ، که پۀ رښتيا هم د ښځې او مېړۀ ترمنځ پخپل ګډ ژوند کې ټول حقوق او وجايب ، چې دواړو ته د نارينتوب او ښځيتوب د فطري وېش ،او خپل طبيعي صلاحيت او مسؤليت پۀ چوکاټ کې ورسپارل کېږي ، د برابرۍ او انډېوالۍ پۀ عنون سرته و رسېږي ، پۀ بشپړ باور چې هرې ښځې او سړي ته به پۀ دنيا کې خپل ژوند پۀ جنت کې ښکاره شي .........!!! ",واده ( نکاح )  او پر انساني ژوند ئې  اغيزې 
391,حقمل,"
					    					    په کندهار دولتې چارواکو ويلى دى چې ٤  تنه طالبان هغه وخت ووژل شول ، کله چې دوى غوښتل د لارې په اوږدو بمونه خښ کړى .دغه پيښه
پرون  شپه د کندهار ولايت د ميوند ولسوالى په مربوطاتو کې رامينځ ته شوې ده .بمونه د خښولو پر مهال چاوديدلى دى . د چارواکو د وينا له مخې  په دغه پېښه کې ملکى او دولتى کسانو ته مرګ او ژوبله نه ده رسيدلې .					    ",په بمى چاودنه کې ٤ طالب اورپکې وژل شوى .
392,حقمل,"
					    					    په کندهار يو امنيتى چارواکى بينوا ته وويل  چې نن سهار يې د ډنډ په ولسوالۍ کې په دو جلا پېښو کې ٣ تنه بريد کونکى چې  د ځان مرګو
بريدونو ټکل يې درلود ونيول   . لومړى کس له چاوديدونکوتوکو او يو موټر سايکل اوڅو گړۍ وروسته دوه کسان   له څلورو موټرسايکلونو سره  يو ځاى ونيول  شول . چارواکى وويل له نيول شويو کسانو څخه پوښتنى او پلټنې روانى دى . ",٣ بريد کونکى په کندهار کې نيول شوى دى .
393,حقمل,"
					    					    د پاکستان شمالى سيمې يوې کمزورې زلزلې لړزولې چې دمرګ ، ژوبلې او زيان په هکله يې لا تراوسه څه نه دى ويل شوى . زلزله د ريخترپه کچه  څلور اعشاريه  شپږ درجې اټکل شوې ده . داسلام اباد او ځينو نورو سيمو اوسيدونکې په بيړه او ويره سره لارو او کوڅو ته راوتلى وو .  ٤٥ ورځې وړاندې د پاکستان تر کشمير لاندې سيمې يو زورورې زلزلې و ځپلې چې څه ناڅه ٩٠٠٠ انسانان په کې ووژل شول . ",په پاکستان کې زلزله شوې ده .
394,حقمل,"
					    					    د يکشنبې پر شپه د خوست ولايت د ټنيو پر ولسوالى باندې د نامعلومو وسله والو کسانو د سپکو اودرندو وسلو بريد شوى دى چې په کې يو پوليس ټپى شوى دى . چارواکو دغه بريد کونکى  دهېواد دښمنان بللى دى . ",د ټنيوپر ولسوالى بريد شوى دى .
395,حقمل,"
					    					    د ايران د بهرنيو چارو وزير  منوچهر متقى نن له غرمې مخکې کابل ته راورسيد. دا د ايران د بهرنيو چارو د وزير لومړنۍ سفر دى چې افغانستان ته يې کوى .دغه سفر په داسې وخت کې ترسره کيږى چې د افغانستان ولسى جرګې او مشرانو جرکې مشرتابه هيات ټاکل شوى دى او په دې وروستيو  کې کابل د يو شميرلوړپوړو بهرنيو چارواکو کوربه دى .
ويل شوى چې په دغه سفر کې به منوچهر د ولسمشر حامد کرزى ، د بهرنيو چارو له وزير ډاکتر عبدالله ، د ولسى او مشرانو جرګې د مشرانو 
او يو شمير نورو دولتى چارواکو سره وګورى .په دغه کتنو او ليدنو کې به د دوه اړخيزو همکاريو ،د کډوالو د راستنيدو ، بياودانولو ، فرهنګى او اموزشى  برخو کې بحث او خبرى وشى  او يو لړ تړونونه به لاس ليک شى .					    ",د ايران بهرنيو چارو وزير افغانستان ته راورسيد.
396,حقمل,"
					    					    د کډوالو د راستنيدلو چارو وزير اعظم دادفر پرون يوې خبرى غونډې ته وويل ، چې افغان حکوت  په زور سره د افغان کډوالو دايستلوله چلند سره مخالف دى او هيله لري چې افغان کډوال په خپله خوښه ستانه شى .ده د جرمني  هېواد له اړوندو چارواکو څخه وغوښتل چې افغان کډوال دې په زور سره له خپل هېواد څخه نه باسي .ده وويل چې دا يو اړخيزه پريکړه ده او موږ ورسره موافق نه يو او په دې اړه له ټولو هېوادونو سره ورته خبرې شوى او کيږى  .په جرمنى کې  څه ناڅه ٦٠٠٠٠   افغانان ژوند کوى او ١٦٠٠٠   افغانان د دايمى استوګنې اسناد نه لري او نه دى قبول شوى . جرمنى په پام کې لرى دغه افغانان له خپل هېواد څخه وباسي .ده وويل  چې سږ کال يې ټول هغه کډوال چې د کابل ښار په مختلفو
سيمو کې په خيمو کې  اوسيدل په کورونو کې ځاى پر ځاى کړى دى  او يوازې١٨٧ کورنى چې څاروى لرى  نه دى  چمتو شوى چې په کورونو کې ژوند وکړى . دوزير پرخبره دوى  ١٠٤٠ کورنۍ  په دولتى ودانيو او کرايى کورونو کې ځاى پر ځاى کړى دى . ده زياته کړه چې په راتلونکى کې به دغه کډوالو ته د کورونو د جوړولو په موخه د ځمکو نمرې  وويشي . خو يو شمير کډوال  بيا شکايت کوى چې کورونه يې دروازى او کړکۍ  نه لري
او پر دولت نيوکه کوى چې له دوى سره يې د خوړو او سون موادو په برخه کې هيڅ ډول مرسته نه ده کړې . همدا شان کډوال د بيکارى له ستونزې سره هم لاس په ګريوان دى . وزير وايې چې څه ناڅه څلورنيم ميليونه افغان کډوال خپل هېواد ته راستانه شوى دى .					    ",جرمنى د ې په زور سره افغان کډوال نه باسي .
397,حقمل,"
					    					    افغان ولسمشر حامد کرزى په افغانستان کې ټولو بهرنيانو ته  چې په امنيت، بيارغاونه او نورو برخو کې په  دنده او کار بوخت دى  دکريسمس مبارکي ويلې او دوى ته  يې  د خوشاله اوښو شيبو هيله څرګنده کړې ده .دا اوس مهال په افغانستان کې د نړۍ د گڼ شمير هېوادونوډير شمير او سيدونکي په مختلفو ډګرونو کې په کارونو بوخت دى  . ",افغان ولسمشر بهرنيانو ته د کريسمس مبارکي ويلې .
398,سيدحسين پاچا,"
ډېر د شكر ځای دی چې د الله جل جلاله په خاص فضل و مرحمت او لورېينې سره زموږ هېواد پس له درې لسيزو د يو سخت جنگي ، بحراني او مشكل پړاوه راوويست چې لومړی د سرتاسري او بيا ورپسې د پارلماني ټاكنو په نتېجه كې زموږ گران هېواد د يو منتخب حكومت او پارلمان جوگه شو . اگر چې يو څه نه بلكې ډېر مشكلات او نيمگړتياوې به موجودې وي ، خو الله دې راپوره او راحل كړي .په رښتيا كه انسان د قراني اصولو په چوكاټ او ارشاداتو كې نظر واچوي . الله رب العزت په سورة النمل كې د حضرت سليمان عليه السلام او د بلقيس په كيسه كې په ٣٢ ‘ ٣٣ ‘ ٣٤ ايتونو كې فرمايي :قالت ياايها الملؤا افتونی فی امری ماكنت قاطعةً امراً حتی تشهدون . قالوا نحن اولوا قوةٍ ونحن اولوا باسٍ شديدٍ والامر اليك فانظری ماذا تامرين . قالت ان الملوك اذا دخلوا قريةً افسدوها وجعلوا اعزة اهلها اذلة وكذلك يفعلون .په رښتيا چې قران مجيد يو جامع او كامل كتاب دی او هره كيسه يې د هر وخت او زمان سره مطابقت او سمون خوري . په رښتينې چې دا د پوهې خاوندانو لپاره د يو پند كتاب دی خو كه څوك ترې پند اخېستی شي . هر څومره چې يې لولې ، ورنزدې كېږې او ورسره اشنايي پيدا كوې هغومره انسان الله ته او الله رب العزت انسان ته ورنزدې كېږي . ياري ، دوستي او متقابل اړيكي يې سره پياوړي كېږي ، اگر چې الله پاك انسان ته د حبل الوريد نه نزدې دی او همداسې ده . د خدای پاك په دوستۍ انسان كاملېږي د شرافت ، عزت او د انسانيت لوړې مرتبې او رتبې ته رسيږي . عزت او ذلت دواړه د خدای جل جلاله سره دي . الله دې موږ د عزت خاوندان كړي د ذلت او خوارۍ څخه دې موږ وساتي .راځم بېرته خپل مطلب ته د حضرت سليمان عليه السلام او د بلقيس كيسې ته كله چې هُدهُد يعنې ملاچرگك حضرت سليمان عليه السلام ته خبر راوړ چې ما خو يو قوم وليد چې پادشاه يې ښځه ده يعنې ښځينه پادشاه پرې حكومت كوي او قوم يې د لمر عبادت كوي . الله پاك ورته هرڅه پرېمانه وركړي دي او د لوی تخت خاونده ده . نو حضرت سليمان عليه السلام ملكې بلقيس ته خپل خط ولېږه . ليك يې هُدهُد يعنې ملاچرگك ته وركړ او هغې ملكې ته ورسولو . هغه په خپل كارځي يعنې دربار كې ناسته وه چې د پېغمبر قاصد يو وړوكي مرغه ورته ليك په مخكې واچولو چې ليك يې خلاص كړ ورته ليكل شوي وو چې انه من سليمن وانه بسم الله الرحمن الرحيم . الا تعلوا علی واتونی مسلمين چې د الله جل جلاله توحيد او وحدانيت لوري ته يې بللې وه . هغه پوه شوه چې دا كار پرته د خدای له پېغمبره هېڅوك نشي كولای . راشه يوچل وكړه چې لومړی يو څه مال ودولت ورته وړاندې كړه كه قبول يې كړل خو ډېره به ښه شي او كه قبول يې نه كړل ، نو بيا خو د خدای د پېغمبر مقابله گرانه ده . هغوی ته دا پته وه چې د الله هېڅ يو پېغمبر د الله جل جلاله د توحيد ، وحدانيت او د رسالت په وړاندې هېڅ نه قبلوي . خپل قاصد او هيئت يې له ډېر مال ودولت سره ولېږه ولېكن حضرت سليمان عليه السلام قبول نه كړل . هيئت بېرته راغی او گزارش يې خپلې ملكې ته وړاندې كړ چې ستاسو هديه او تخفه قبوله نه شوه ، بلكې د هغې اعزاز ، شان وشوكت او مرتبه ډېره لوړه ده . هغه له تاسو څخه اطاعت الی الله غواړي بل څه نه غواړي .هغې باتدبيرې په سلطنت او پاچاهي پوهې ملكې خپله كابينه وزيران ، سلاكاران او د نن ورځې چې موږ ورته اوس پارلمان وايو راوغوښت او ترې سلا او مشوره يې وغوښته چې څه وكړي . دا ښكاره خبره ده چې د هر انسان طبيعت په مختلف ډول دی . څوك ډېر تند ، څوك نرم واعتدال پسنده ، څوك ډېر افراطي او څوك بيا نه ، څوك بيا په ځان او ملت دردمند او څوك بيا نه ، څوك د خپل ملت او رعيت غمخور او څوك بيا نه . خو د خدای جل جلاله حكمت په دې كې دا دی چې چا ته يې په پاچاهي او سلطنتي امورو كې خاصه پوهه وركړي وي او چا ته نه ، بلكې دا د هغه يو عنايت دی چې پر چا وشي . نو د بلقيس په وزيرانو كې هم داسې كسان ول چې ځېنې يې تېز ، تندرو او ځېنې يې بيا نرم او اعتدال پسنده ول . ځېنې يې صالح ، خيرخواه او سوله خوښوونكي په ملت دردمند او ځېنې يې بيا شرپسند ، جنگ غوښتونكي ول او جنگ يې خوښولو . خپله ملكه بلقيس چې يوه خيرخواه ، صالحه ، سوله خوښوونكې ، په خپل رعيت مهربانه ، مشفقه ، دردمنده او زړه سواندې ښځه وه او جنگ يې د خپل رعيت لپاره نه خوښولو . ډېری يا اكثريت د وزيرانو يا كابينې هم د ده په طرف ول ، نو همغه وو چې جنگ ته يې زړه ښه نه كړ او خبره يې د سولې او مفاهمې له لارې حل كړه . او خپلې كابينې ، وزيرانو او سلاكارانو ته يې عجيبه ، عقلمنده ، سنجيده او كوټلې خبره وكړه چې : ان الملوك اذا دخلوا قريةً افسدوها وجعلوا اعزة اهلها اذلة وكذلك يفعلون . دا د ملوكو ، سلاطينو يعنې پاچايانو او زورورو كار، عادت او خوي دی كله چې دوی بل كلي ، قريه او يا بلې باچاهي ته په خپل زور او په قوت سره ننوزي ، نو ورانوي يې او عزتمند قشر يعنې باعزته خلك يې ذليله ، خواروزار كوي او بلكې همداسې كوي ځكه چې په جنگ كې هېڅ څه روغ رمټ نه پاتې كېږي . دا د جنگ خواص دي او دا مسايل پكې هرومرو پېښېږي چې ښكاره دا دی دا مسايل موږ ټولو په خپلو سترگو په خپل هېواد او عراق كې وكتل. په تېره نن خو بيا د زبرځواكونو په جنگ كې هېڅ نه پاتې كېږي ځكه د غريب او زورور خو برابره نه ده . همغه وو چې ښو بااهلو وزيرانو او سلاكارانو د خپلې ملكې خبره ومنله او تاييد يې كړه . هوښيارې او پوهې ملكې د خپل ځان او د خپل رعيت د خوندي ساتلو لپاره د حضرت سليمان عليه السلام د الله جل جلاله د وحدانيت لوري ته بلنه ومنله او الله رب العزت يې په بدله كې نه يوازې دا چې د هغې هغه سلطنتي عزت ، جاه وجلال او اكرام وساته . بلكې هر څه يې له هغې زيات او د پېغمبر بي بي هم شوه چې په دې توگه د ټول امت مسلمه مور هم كېږي . ته گوره د الله جل جلاله دې حكمت ته چې په خپل رعيت او قوم باندې يې د زړه خوږۍ له امله د دنيا او اخرت سرلوړي او كاميابي ورپه برخه كړه . دا د الله جل جلاله كار او خوښه ده چا ته عزت وركوي چې خوښه يې شي او چا ته ذلت چې خوښه يې شي . پاك خدای دې د دوی دغه لاره زموږ ، زموږ د ټولو مشرانو ، پارلمان او د كابينې د وزيرانو او د مشرتابه په نصيب كړي چې د نورو هوساينه او گټه د خپل ځان په گټه او هوساينه مقدمه او مرجح وبولي .دا چې نن ورځ پس له دېرشو كلونو موږ ، زموږ هېواد او ټولنه د ملگرو ملتونو په ملاتړ ، د امريكا ، اروپايي ټولنې او ټولې بين المللي ټولنې په مالي او نظامي مرسته د يو پارلمان او مركزي حكومت خاوندان شو د وياړ مقام او د فخر خبره ده او بايد پرې ووياړو . موږ بايد د الله رب العزت شكر اداء كړو او ناشكري يې ونه كړو . الله دې زموږ مشران ، پارلمان او موږ ټول په صحيح او درسته لار روان كړي چې موږ د خپلو مشرانو او مشران زموږ د كشرانو عزت وكړي . الله دې موږ ټولو ته د نېكۍ هدايت وكړي چې په سمه لار روان شو . الله دې موږ ته د خپل وطن ، خلكو او ټولنې سره مينه او محبت را په برخه كړي چې هم راته خپلې شخصي گټې ، هم د نورو او هم خپلې ملي گټې تر هرڅه او هرچا محترمې وي . د خپلو همسايه وو سره نېكې سياسي او اقتصادي اړيكې ټينگې، متقابل احترام ، د يو د بل په كورنيو چارو كې نه مداخلت او هم د بين المللي ټولنې سره ښه روابط او ديپلوماتيكې چارې ولرو . الله دې موږ اصلاح كړي ځكه چې په تقوی د نفس سره اصلاح د معاشرې او ټولنې راځي كه خدای ناخواسته زموږ نفسونه پاك نه وي ، نو بيا خو صحيح معاشره او ټولنه منځته نشي راتللای . نه اداري فساد له منځه ځي ، نه عامه ټولنه اصلاح كېږي او نه عامه ، ملي او شخصي شتمني په امن كې پاتې كېدای شي. الله دې زموږ په پارلمان كې خيروعافيت او صلاحيت د ښه كار واچوي چې هم يې خپلې ټولنې ته مسووليت رفع ، سترگې يې لوړې ، هم همسايه وواو هم ټولې بين المللي ټولنې ته سرلوړی اوسي . زه باور لرم كه چېرته موږ كې لږ قدرې تقوی ، ديانت او الهي وېره وي ، نو انشاءالله چې د خپل هېواد ملي او د خلكو شخصي گټې به موږ ته محترمې وي او بيا به هېڅكله خپلې ملي او شخصي گټې او عامه شتمني ، خپل گران او سپېڅلی ټاټوبی د چا تر گټو قربان نه كړو ځكه چې وړوند يوځلې خپله همسا وركوي نه هرځلې . خدای دې هغه ساعت لېرې لري چې خدای ناخواسته د هېواد د دښمنانو له خوا مو هر څه بيا چور او تالان شي او كړې خواري مو په سيند لاهو شي. خدای دې زموږ پارلمان بيا د شخصي تربگنيو او ناندريو ، سمتي ، قومي او ژبني تعصبونو ، د كركې ، نفرت ، تفرقې اچولو او دښمنيو ځای نه كړي . اميد دی چې د نوي پارلمان غړي يعنې د دواړو جرگه گيو د ولسي او مشرانو جرگې غړي او وكيلان ، رئيسان او مشران د ښاغلي يونس قانوني او ښاغلي حضرت صاحب صبغت الله مجددي نه نيولې بيا د ښاغلي كرزي په شمول د ملت غوښتنو ته په ورين تندي ځواب ووايي او د ملت خدمت ته په ټينگه ملا وتړي . اگر چې ښاغلي په خپله وينا كې اداري فساد ، اختلاس او رشوت ته اشاره وكړه او په ډاگه يې وويل او د خپل حكومت هغه كمزورې نقطه يې بيان كړه . دا په حقيقت كې يو ښه عمل دی چې انسان خپله كمزوري ومني او د مخنيوۍ لپاره يې لارې چارې ولټوي . الله جل جلاله دې د وطن دښمنانو ته چې په هره جامه او رنگ كې وي بريا نه ورپه برخه كوي . او الله رب العزت دې موږ نور له شر د دښمنانو او فتنه گرو نه په خپل فضل وكرم سره په امان كې وساتي . اميد دی چې زموږ مخالف مشران د سولې او مفاهمې له لارې د سولې په پروسه كې ورگډ شي او نور چا ته اجازه ورنه كړي چې مو هېوادوال راوژني . يا مو د ښوونځي بچيان راوژني ، يا مو ښوونځي تعليمي او اداري مؤسسات راسيزي او ورانوي . خپل يا نور بهرني اتباع مو راوژني ، ترور او احتطافوي يې او يا نور ځانمرگي بريدونه ترسره كوي . كه بيا هم د سولې په پروسه كې گډون نه كوي ، نو بيا خو دې ورانكاری نه كوي . پاك خدای دې نور زموږ وطن د سوكالۍ ، ترقۍ ، ابادۍ ، پوهې او زده كړې پر لور روان كړي چې هم مو ټولنه ارامه او اسوده شي او هم مو خلك د يو نېكمرغه او هوسا ژوند خاوندان شي . كه خدای كړي وي چې د نړۍ د نورو هېوادونو سره ډېر ژر د سيالۍ جوگه شو . امين يا رب العلمين
په ټوله پښتني مينهد يو سوكاله او سرلوړي افغانستان د بيا ودانېدو د ليدو په هيلهسيدحسين پاچااكسفورډ ،انگليستان٢٤ د ډسېمبر ٢٠٠٥  ",نوی پارلمان او ترې نيكې هيلې 
399,محمد يوسف خدمتګار,"
چی روپو باندی خرڅيږي پښتون نه دئ پښتون هغه دئ چی غم دټول ملت خور يدپردي ډ هول ته ګډيږي پښتون نه دئپښتو ن خپل کورکی سوکړک په شرا فت خوري 
نن می واوريدلې رنګار نګ خبرېدبيلتون اود دنفاق ؛دجنګ خبرېله حيا نه می په زړه باندې بل اور شولوي جهان راباندی تنګ لکه دګور شويو څلو ر تنه د بل لنګۍ په سر و ې دوددستور جرګئ ترې هيرئ لراوبر وېدخپل پلارپه کور منکر په سپکو سرووچاد اس پر ځای زين کړئ ورته خر وودوئ ويل چې نيم ازاد پښتون غلام شيتور بادار به يي په دئ مضمون ارام شيپښتا نه د ی پښتنوا لي نه نور تير شي د وطن د پلورونکو ما ل به ډير شي 
بی خبره دئ اګاه له مضمون نه دئ قسمو نه که هرڅو اوچت اوچت خوري
اوس په خپله پښتون ټاکي خپل راتلونکئهردوښمن به يي هم مات وي هم بايلونکئچی د قوم په سر پيسئ اخلي تورتم کی او لا د ونه به يي پاتې وي په غم کیاوس ويښ شوئ دئ پښتون په دی پوهيږيلوئ وطن د احمد شاه به يي جو ړ يږ ياوس په خپلو کی يو کيږي افغانان خپلپيژ ند لي لر و بر و دوښمنا ن خپلچا چی اور زمونږ په لوئ کور کې بل کړئد و ې کوهئ ځان ته په لاره خپل کړئنو په خپله به يي لا ر شي په کو هيخپل عمل به کو هي ته غو ر ز و ي
پښتنو ځنی هير شوئ پر و ن نه د ئپښتون پوه دئ ژوند په پوهه اوغيرت خوري
معا في غو ا ړ م له کشر ا نو مشر ا نود قلم له خا و ند ا نو ا د يبا نوخو داځيني چې کاو اکو باندې سرشيهرڅه هير کړي په خپل ځان هم بی با ور شيڅوک چی خوري په پاکه خوله مرداری غوښئيا بچو لر ه و ر وړي دا خوارې غوښئما لومدار چئ دهغوئ اولاد مردار ويپه کور کلي او ولس تر ټولو خوار ويپه پيسو د پښتنو مشر توب نه د ئمشر ا ن د پښتنو خد متګا ر ا ن دينه هغه چې د پر د يو نو کران دي
چې په کور موټر قوم خرڅ کړي پښون نه دئپښتون مري خو نه ويني دملت خوري
څوک چې قوم وي پورته کړئ ځان ترې ورک شيو ړ ئ خولئ نه غټئ باسي هسې سپک شيبې پر و ا په ځا ن پلو ر لو شر و ع و کړ ي نا ر و ا په قو م تپلو شر و ع و کړ يهغه ژ رهسی رسو ا لکه سقاو شيکه هر څو په فرعوني قدرت راتاوشيځينئ دومره صا دقان دنو کرۍ ديپه غو ږ و کې ا چو لي يي کړۍ ديد و ئ په خپله غلامان دي غلامانچې غلام غواړي ازاد پښتون افغانلر او بر دي پوهيدلي افغانا ن ټوللوئ وړوړ دي پيژندلي دوښمنان ټول 
خدمتګاره پښتون کړئ پاڅون نه دئکه را پاڅيده لومړئ غم دعزت خوري 
چې روپو باندې خرڅيږي پښتون نه دئ پښتون هغه دئ چې غم دټول ملت خوري دپردي ډهول ته ګډيږي پښتون نه دئ پښتون خپل کور سوکړک په صداقت خوريمحمد يوسف خدمتګار مزدورزوېکلاکر و يک ناروېد ١٣٨٤ ل ه کال سلواغهنن د٢٠٠٥ زيږد کال دسمبر٢٥  ",دپښتنو غږ
400,محمد يوسف خدمتګار,"
 دپښتنو په ديرو ګرځمه زکات غواړمه زه د خيبر دسر خيرات غواړمه   د پښتنو په کلي کور ګرځمه  پړئ په غاړه سر سرتور ګرځمه بل چيرئ نه ځم په خپل ورور ګرځمه دغيرتي بابا په ګور ګر ځمه  دصمدخان له دوښمنانو نه کسات غواړمه  زه د خيبر د سر خيرات غواړمه   زه دبو لان په لوړو غرو ګرځمه په لوئ پا مير اوتا ترو ګرځمه  په باجو ړ کی په حجرو ګرځمه د شهيدانو په قبرو ګر ځمه   زه له امو نه تر اټکه يو جومات غواړمه ز ه د خيبر د سر خيرات غو ا ړ مه  دا چی خيبر په زړه چاودلئ ښکاري پښتون له برمه را لويدلئ ښکاري دميرويس خان پټکئ لويدلئ ښکاري افغان په خپل کور کړيدلئ ښکاري  کورراويشلئ دوښمنانوتری نجات غواړمه زه دخيبر دسر خيرات غواړمه  دلوي خيبر ټپ له ملحم غواړمه د لو ي وطن نه لرې غم غوا ړ مه پښتو ن بچي له می قلم غواړمه پردي لا سونه ترینه کم غواړمه  لومړئ يووالئ پښتنو ته دحيات غواړمه زه دخيبر دسر خيرات غواړمه  زه درياخان او ايمل خان يادووم وزير اکبر اوايوب خان يادووم عطاالله ؛فخر افغان يادوو م  زه دبابړې شهيدان يادووم  ز ه دتيرا دشهيدانودوښمن مات غواړمه زه دخيبر دسر خيرات غواړمه  پښتنو لرې کړۍ پګړۍ له سره سر ه بيرغو نه و تړ ۍ له سره د پر د و لر ې کړ ۍ له سره جوړه مو خپله کړۍ نړۍ له سره  دبري نښه ده ټينګ عزم له پاک ذات غواړمه ز ه د خيبر دسر خير ا ت غواړمه  نور به ازاد پښتون غلا م نه شي دوښمن به کورکې دخپل قام نه شي بل ته به کله په سلا م نه شي جوړ دپيغور به خاص اوعام نه شيزه   ز ه خدمتګار يي سر لوړي په کاينا ت غواړمه  ز ه دخيبر دسر خيرات غواړمه  دپښتنو په ديرو ګرځمه زکات غواړمه  زه دخيبر دسرخيرات غواړمه  محمد يوسف خدمتګار مزدورزوې کلاکرويک ناروې   ",خيرات 
401,حقمل,"
					    					    افغان ولسمشر حامد کرزى پرون دولسى او مشرانو جرګو د مشرانو او غړو سره په کتنه او ميلمستيا کې د لومړى ځل له پاره په هېواد کې درې ستونزمن او لانجمن ټکى په سپينو خبرو سره بيان کړل او غوښتنه يې وکړه چې په گډه سره ورته د پاى ټکۍ کيږدى .حامد کرزى وويل چې د دولت دوه تنه لوړپوړي چارواکى پرديو ته د جاوسوسۍ په تور له دندې څخه ګوښه کړى ، خو ولسمشر ددغو کسانو د نومونو له ښودلو څخه ډډه وکړه . ده وويل چې وروسته له دې به دې دا ډول کسانو نومونه خبرى رسنيو ته ورکوى او محکمې ته به راکښل کيږى . ده دا ډول کسان دملت ،خپلواکۍاو هېواد دښمنان او ملى خاينين وبلل .. ده ټينګآر وکړ که چيرې په نظآم ، دولت ، حکوت او هېواد کې پر داسې کسانو شک وشى ،سخت چلند به ورسره کيږى .ولسمشر د بهر څخه د پيسو ليږد خبره هم ياده کړه او زياته يې کړه که له يوې خوا مو وطن ټوپک اوتوپ خراب کړ له بل لور ى له بهر څخه ځينوډلو ته دپيسو ليږد او ورکول هم د ملى هويت د تخريبيدو او دافغانستان د بربادى سبب شو .تنظيونه هم دغو پيسو ټوک -ټوک کړل ، جهاد دغو پيسو دربدره کړ ،ملت يې کور په کور او درواوزه په دروازه سره وټکول . ده وويل که ددغو پيسو مخه و نه نيسو نه به مو حکومت ، حکومت او نه به موقضا ، قضا او شورا ،شورا شي .ده تيرو جنګونو ته په اشارې وويل چې په دې وطن کې قومى او مذهبى جنګ نه دى شوى ،دا له بيرونه يو استخباراتى جنګ وو. حامد کرزى وويل اوس د جوړولو وخت رارسيدلى دى ، تروريزم د ورکيدو په حال کې دى . ده زياته کړه که د نيشه يى توکو مخه ونه نيسو افغانستان بيا بر باديږي، که دا شيان ورک نه کړو دنيا بيرته له موږ ځى ، که مو کوکنار ورک نه کړل دغه هېوادونه چې موږ ته سړکونه جوړوى ، بيرته يې راته ورانوي ، ده وويل يا به کوکنار ختمو يا به دنيا موږ ختموى .، ده د ملى شورا غړو ته په اشارې وويل :يو ځلې يې ټوله خاوره درڅخه نيولې وه، بيا يې در څخه نيسي . ده په ډاګه کړه چې ماته بهرنيان وايې چې موږ تاسو تو پيسې درکوو ، ملى ارد او پوليس درته جوړو او نور....خو ستاسو د خوا زموږ اولادونه په امريکا او اورپا کې وژل کيږى .کرزى په لوړ غږ وويل که دا کار ونکړو ، په خداى که دې پريږدي .کرزى له استاد محقق، دين محمد ، استاد سياف او يو شمير نورو څخه په مننې وويل چې ددوى تيريدنه دنورو په ګټه د ايثار او ملى يووالي عمل دى . د کرزى وينا د ولسى جرګې او مشرانو جرګې د غړو له خوا په چک - چکو سره بدرګه شوه . 					    ",کرزى  :يا به موږ کوکنار ختمو يا به دنيا موږ ختموي 
402,حقمل,"
					    					    د حج او اوقافو وزرات بيګا شپه وويل چې  حج ته دافغان تلونکو اخرى او وروستى ډله نن روانيږى . په دغه ډله کې د ددغه وزرات مشرتابه هم ګډون لري .همداشان پرون د حج، روغيتا، کورنيو چارو او ترانسپورت وزيرانواو استازو په يوه ګډه خبرى غونډه کې وويل چې سږ کال د افغان حاجيانو له پاره کارونه په بريالىاو ښه توګه تر  سره شوى دى او دشلو ورځو په اوږدو کې  ٢٤١٧١ تنه افغانان عربستان ته رسيدلى دى .د روغيتا وزير وويل چې د روغتيايى چارو  د سمبالتيا په موخه  يې د داکترانويوه ٦٢   کسيزه ډله هم ليږلې ده . سږ کال ٢٥٠٠٠ افغانانو  د حج کولو اسناد ترلاسه کړى د ى .مګر ځينى افغانان په عربستان کې د يوشمير ستونزو په اړوند سرټکوي او وايى د لارښونې لارې چارې يې ستونزمنى دى .
ټاکل شوې ده سږ کال د نړى له ١٦٠ هېوادونو څخه  څه ناڅه دوه نيم ميليونه مسلمانان په عربستان کې  د حج کولو په موخه سره راټول شى . ويل کيږى تر اوسه يو نيم ميليون مسلمانان هلته رسيدلى دى او د عربستان چارواکى وايى چې دشپږ لکه دوه ويشت زرو کسانو روغتيايى چارې پشبړې شوى دى . د نړى يو شمير هېوادونه د جرګانو د والګى د ويروس په اړه انديښمن دى او سعودى چارواکى په دې اړه په خپله خاوره کې اړين تدبيرونه نيولى دى . 					    ",حج ته دافغان تلونکووروستى ډله نن روانيږي  .
403,حقمل,"
					    					    افغان چارواکو ويلى دى چې د ناتو دوه تنه هالندى سرتيرى نن د افغانستان په شمال کې د يو ماين د چاودنې له امله ټپيان شوى دى . دغه چاودنه د پلخمري - بغلان د لارې په اوږدو کې رامينځ ته شوې ده . په دغه چاودنه کې دوه تنه افغان ملکى وګړى هم ژوبل شوى دى . طالب اورپکو ددغې پيښې مسوليت منلى دى .  ",دوه تنه هالندي عسکر په افغانستان کې ټپيان شوى .
404,حقمل,"
					    					    د نورمحمد ترکى د رژيم د يو امنيتى چارواکى اسدالله سرورى محاکمه
نن دهغه دمدافع وکيل د نشتوالى له امله د نورو٢٠ ورځو له پاره وځنډول شوه . اسدالله سرورى ١٣ کاله کيږى چې پرته له محاکمې په بند کې پروت دى . سرورى نن يوې علنې محکمې ته حاضر شو .دى په خپل وخت کې په وژنو او ځورونو تورن شوى دى  ",د اسدالله سرورى محاکمه و ځنډول شوه .
405,,"
لاندنی پيغام په هالنډ کي دښاغلي سلېمان لايق دپاره په يوه جوړه شوې ادبي غونډه کي دبېنوا فرهنګي ټولني داروپا داستازي عبدالله احسان دخوا واورول شو .٢٠ /١ /١٣٨٣
د بېنوا فرهنګي ټولني د دردونو په ژبه د مباركۍ پيغام
د لايزال او كايناتو د خالق په مقدس نامه
د غونډي درنو چلوونكو!د درنښت وړ پوهانو، ليكوالو، شاعرانو او پتمنو مېلمنو او د غونډي ځانګړى دروند مېلمه اكاډمېسن ښاغلى سلېمان لايق!زموږ سلام، ادب، مينه او درنښت ومنئ، درنو برخه والو!
او په ځانګړې توګه ښاغلى لايق صاحب! موږ د جګړې له بطنه راوتلي، د لمبو په اوڼيو كي تړل شوي او د وحشت په غېږه كي را لوى سوي زلمي يو، موږ د وخت هغه زده كوونكي يو چي د زمانې د جبر په ښوونځي كي د قهر او غضب استادانو د عقدو له كتابه د كركې درس راكړى دى.موږ ته د انساني كرامت سره عشق، مينه او محبت ګناه ښوول سوې ده، موږ د انسان له وجوده خوړل كړي او د وينو له سينده هم څښل.موږ د ايډيولوژيو قربانيان يو او د انقلابونو د سر صدقه.
موږ له كفره سره دښمنۍ هم خوړلي يو، له اسلام سره دوستۍ هم، موږ د شيطان پر لاره هم ګمراه سوي يو، د رحمان پر هغې هم.موږ وړمه ورځ له كمونيزم سره په ډغره؛ هيواد، فرهنګ او انسان له لاسه وركړ او پرون مو له اسلام سره په دوستۍ كي عفت، ناموس او ايمان .زموږ څخه زموږ د ځوانۍ ځواك او انرژي ترور سوه، زموږ په استعدادونو، احساساتو، ايمان او عقيده لوبي وسوې، د وخت د سرچپه لوبو په انډوخر كي، لاس ماتي او پښې ماتي سوو، ړانده سوو، كاڼه سوو، وخوړل سوو، وزبېښل سوو.
موږ هم د پرديو دوستانو او هم دښمنانو په پښو كي لتاړ_لتاړ او چيخ پيت سوو.موږ په خپلو غوږونو د خپلو خوندو د عزت د ليلام چيغي او نارې اورېدلي دي.موږ د خپلو ميندو د عفت د تجارت د تودو بازارونو نندارې كړي، موږ ته اوس هم د خپلو ورېندارګانو او ښځو د ناموس له لوټماره شينكي آسمان پېغورونه راكوي.
آخر موږ لا ولي ژوندي يو، د څه لپاره ژوند كوو؟ زموږ ژو ند څه مانا لري؟ موږ د كوم آرمان لپاره لاس پښې وهو؟آيا موږ د خپلو خوندو د عزت، خپلو مندو د عفت او د خپلو ښځو د ناموس جبران كوو؟ آيا دا كار ممكن دى؟ كه ممكن نه وي، آيا بې عزته، بې عفته او بې ناموسه ژوند هم كېداى شي؟ته به وايې چي لكه د پيشي اووه ساوي مو دي چي په اووه ځله وژلو نه وژل كېږو.
موږ چي پرون د كمونيزم پر وړاندي ډغري وهلې، نو لوېديځوال امپرياليزم آفرين راته وايه، هڅولو يې، نازولو يې او خوځولو يې، نن چي موږ د كمونيزم د ښامار سر غوڅ كړى، نو موږ هماغه د لوېديځ اتلان او نازولي بېرته د هماغه لوېديځ او امپرياليزم د وحشت او غرور په بټۍ كي ويلي كيږو.
كه نور هر څه پرېږدو او نن يوازي له ښاغلي لايق سره د زړه خواله وكړو، نو څه به درته ووايو لايق صاحب!؟پرون زموږ پلرونه او مشران ورڼه د لوېديځ په مرسته ستا پر وړاندي جنګېدل، تا هغوى ځكه وژل چي هغوى د امپرياليزم او توري ارتجاع په پلوۍ ستا د نوي او طبيعي ايډيولوژۍ پر ضد جګړه كوله، خو نن د هماغه امپرياليزم د B52 ډوله بلاوو له خېټې پر موږ شل ټنه بمونه اوري او ته يې تر تتۍ لاندي په ژوند كولو راضي يې.
زموږ هماغه جهادي رهبران چي پرون يې زموږ مشرانو د ژوند د ټولو ارزښتونو په بيه د سرونو بلا اخيسته او د كمونيزم پر وړاندي يې د هغوى په لارښوونه د جهاد د سنګرونو ګرمۍ ته نړۍ هېښه كړې وه، نن يې زموږ د ميليونونو انسانانو شهيدي ككرۍ د كمونيزم ميراث خوري(روسيې) ته وروبخښلې او د هغوى سپېڅلي ويني يې ورته خرابات كړې، نه يوازي دا چي رډي_رډي سترګي يې پرېښوو، بلكي په سترګو كي يې د خپل جنايت او خيانت ايرې راوپاشلې، نن موږ شوكوره يو، نن زموږ څخه د ګناه او ثواب لار وركه ده، آخر د ګناه او ثواب معيار څه دى؟ 
ثواب څه ثواب لري او ګناه څه عذاب؟ 
د ثواب ګټه څه ده؟
 او د عذاب تاوان؟ 
ثواب ښه دى كه بد؟
 او ګناه ښه ده كه بده؟
 ښه او بد څه توپير لري؟
 موږ كومه لار ونيسو؟
 د څه لپاره؟
 دا هر څه ته د چا په عينكو كي وګورو؟
 د كفر كه د اسلام؟ د كمونيزم كه د اخوانيزم؟ دا كار بيا وكړو؟ 
كه دا ونه كړو، څه وكړو؟ څوك مو دوست دى او څوك مو دښمن؟دا دوه څه توپير لري؟ كه په توپير ورته قايل شو، ګټه به مو څه وي؟موږ خو د كفارو او مسلمانانو دواړو په دوستۍ او دښمنۍ دواړو كي تاوان كړى دى، آخر زموږ چاره څه ده؟ زموږ شاعر په دې باب ډېر ښه موزون ږغېدلى دى:
كه د آمو د لاري كه پر پنجاب راغلىد انقلاب په نامه خانه خراب راغلىزموږ د ژوند سيمه يې زير و زبر كړه همهيو له رواجه بهر، بل بې كتاب راغلى
ببرك كارمل و، كه پروفيسر رباني، ډاكټر نجيب و كه ګلبدين حكمتيار، مسعود و، كه ملا عمر د ټولو عملونه ښه وو كه بد، موږ ته يې يوه پايله لرله؛ ورانى، تباهي، انسان وژنه، بې عزتي، رسوايي، د ټولي نړۍ پر وړاندي مطلقه بدنامي، بې باوري او خجالت.هغه ښه دى كه دا؟ يا هغه بد دى كه دا؟ موږ ته بې توپيره ده، هغه هم زما د وطن زوى و دا هم، هغه هم د دې خاوري د مور شيدې رودلي وې، دې هم. هيڅوك دا حق نه لري چي موږ ته يو ښه وښيي بل بد، يا به دواړه ښه وي يا دواړه بد.
خو اوس موږ څه يو؟ موږ د خپل ټول بې هويسته، بې پته، بې عزته، رسواعالم او بدنام، وحشي او بې تمدنه ژوندانه سره_سره بالآخره مسلمانان يو، مسلمانان په دې مانا نه چي زموږ رهبرانو د مسلمانۍ چيغي وهلې، نو موږ مسلمانان هم يو، يا مو جهاد كاوه، ځكه مسلمانان يو، يا مو اسلامي دولت، اسلامي جمهوريت، اسلامي نظام او اسلامي امارت درلود، نو ځكه مسلمانان يو، نه هيڅكله هم په دې خاطر نه، موږ ځكه مسلمانان يو چي زموږ فطرت مسلمان دى، د څوارلس سوو كالو راهيسي زموږ فطرت مسلمان سوى دى، زموږ د فطرت تر مسلمانېدو وروسته بيا موږ ته بله داسي ايډيولوژي او مذهب په مخه نه دى راغلى چي تر اسلام يې حقانيت راته په زبات رسېدلى و، كه داسي سوي واى نو خامخا به مو منلاى. د نورو ايډيولوژيو مبلغينو كه ماته خوړلې ده، نو ايډيولوژي يې هم ورسره ماته سوې ده، خو د اسلام مبلغين په تېره بيا معاصر هغه يې كه تر بل هر چا ډېر بدنام، رسوا او غوټ مات سوي دي، خو د اسلام حقانيت او پرتم پر خپل ځاى پاته دى.
موږ په دې خاطر د تكبير ږغ نه پورته كوو چي ګواكي نن زموږ د جهادي سرغنګانو له مردارو خولو څخه د دې ستر او سپېڅلي شعار چيغه راوزي او موږ يې ورسره بدرګه كوو، بلكي دا هغه د تكبير ږغ دى چي زموږ د پيدايښت پر مهال مو په غوږونو كي زمزمه سوى دى او د مرګ تر بريده مو په زړه، ضمير او ذهن له شوره ډك ساتي، كېداى سي همدغه څه وي چي د ژوند يو نرى چانس لرو، دا د ملا، طالب او بل نني مسلمان غوندي تنګه تروشه، كرغېړونه او ترينګلې مفكوره نه ده چي په ځان و جهان اور پوري كوي، د بدنامۍ، رسوايۍ او كركي داستانونه پنځوي، بلكي دا هغه پراخه، له تنګنظرۍ او تعصبه خلاصه ايډيولوژي ده چي ټول كاينات پخپل چوكاټ كي ځايولاى سي.
نن كه موږ د ښاغلي سلېمان لايق نظم او شعرونه پخپله مجله كي خپروو، نو ځيني خوارځواكي، تنګنظره او ساده وګړي مو رټي، ځكه زړه يې راباندي سوځي، په دې چي دوى وايي: د سلېمان لايق په شعر كي زهر ګډ دي.
موږ ته خندا راځي ځكه دوى ساده ګان نه پوهيږي چي موږ د زهرو هغه منګوټى نوش كړى دى چي نن مو په ټول وجود كي د وينو پر ځاى زهر جريان لري، كه د سلېمان لايق شعر ټول زهر_زهر هم شي، لا به هم زموږ وجود ته ګواښ پېښ نه كړي.
موږ وايو چي جهادي زما د وطن د مور زوى دى، ملا زما د خاوري بچى دى، طالب مو د وطن د خور لالۍ دى او سلېمان لايق مو د هيواد د سترګو تور او د زړه سر دى، موږ د چا سره د دښمنۍ نيت نه لرو، پرېږدئ چي نورو زموږ سره دښمنۍ وكړې، پرېږدئ چي نورو پخپلو وينو اوبه كړو، هغو كه ښه كار نه وي كړى، نو موږ هم بايد دا بد كار ونه كړو.
پرېږدئ چي سلېمان لايق مو د ملا او طالب په دوستۍ كي ورټي او ملا و طالب مو بيا د سلېمان لايق په يارانه كي بېخي ووژني، خو موږ د خپل وطن د مور د زامنو دښمني پر سر نه سو اخيستلاى، زموږ لمن پراخه ده، زموږ ذهن پراخ دى او زموږ د ايډيولوژۍ چوكاټ پراخ دى.
موږ د خپل افغاني فرهنګ ساتني د سنګر سربازان يو، دا سنګر كه هنرمن او بافرهنګه ملا او مجاهد راسره پالي هم سترګي ورته سپېلنى دي كه يې ښاغلى سلېمان لايق راسره ګرم ساتي هم دي يې د مور شيدي سي.
تر هغه بريده چي ښاغلى لايق نه يو هېر كړي، پخپلو پيغامونو، شعرونو او هنرونو يې ياد كړي يو نو كورودانى ورته وايو او د نور لاسنيوي هيله هم ځني كوو.
نن ( ښاغلي کريم لمر ) يو ډېر پر ځاى ګام واخيست، چي زموږ دا سپين ږيرى هنرمن، دا زموږ څخه ليري او پردى سوى هنرمن يې په ياد سو او د ده د هنر د درنښت پر ځاى كولو لپاره يې پر ځاى هڅه وكړه، موږ ورته آفرين وايو، موږ له ګړوب كندهار او خرابه افغانستانه د دا ډول پر ځاى هڅو ملاتړ او مرستندوى يو (په هغه صورت كي چي اړتيا راته پېښه سي.)
په پاى كي خپل دا شعار پورته كوو چي:موږ د خپل وطن د مور د زامنو په دوستۍ كي د هر ډول بدنامۍ پېټي ته اوږې وركوو، هغه كه هر څوك وي، تور وي كه سپين، ژړ وي كه خړ، شين وي كه سور، زموږ ټول سر و سترګي دي، خير دى كه موږ نه يو سلامت، نو زموږ دا سرو سترګي خو دي الله راته سلامت لري.
نېكمرغه دي وي دا بانډار او دا مجلسد خداى په آمان!پر الله مو سپارو!ښې چاري!
د بېنوا فرهنګي ټولني فرهنګي جرګګۍګړوب كندهارخرابه افغانستان١٩ / وری/١٣٨٣ لمريز   ",٢٠_١_١٣٨٣ ل په هالنډ کي ښاغلي سليمان لايق لپاره جوړي شوي غونډي ته د بېنوا فرهنګي ټولني پيغام
406,ښکلا مجله,"
 مجيب الرحمن انګار - پېښور

دبېنوا فرهنګي ټولنې دوه مياشتنۍ خپرونې ښکلانوې ګڼه(ددرېيم کال شپږمه ګڼه،پرله پسې اتلسمه ګڼه،چنګاښ - زمری) له چاپه راووته. 
دا دښکلا درېيمه کالګڼه ده چې په پرله پسې توګه خپرېږي،دښکلاپه پښتۍ دځوانيمرګ سندغاړي عبيدالله جان کندهاري ښکلی انځورليدل کېږي چې ښکلاته يې لاښکلاور وبخښلې. ښکلاپه 168مخونوکې دمحمدمعصوم هوتک،پوهاندخالق رشيد،اکبرکرګر، اسدالله غضنفر،ډاکترعیسی محمد ستانکزی،نصيب الله سيماب،رحمت شاه سايل، عصمت زهير،سعدالدين شپون،ايمل پسرلي،طاهرافق اونورو درنو ليکوالوپه زړه پورې او ګټورې ليکنې خپرې کړي دي.
د ښکلا دترلاسه کېدو پتي :
مينه وال يې په کندهارکې دبېنوافرهنګي ټولنې له دفتر،په کابل کې له علامه حبيبي کتاب پلورنځي(دصدارت څلورلارې،نوی ښار) ، له ښه بخته د بېنوا فرهنګي ټولني دوې مياشتنۍ خپرونه ( ښکلا ) د افغانستان څخه بهر ټوله نړۍ کي ګډون کوونکي مني  . او بېنوا فرهنګي ټولنه  د ټولني د اروپا او امريکا له  څانګي څخه خپلو ټولو بهرمېشتو ګډون کوونکو ته د ښکلا هره ګڼه د هغوی د کور پر پته لېږي . 
د ګډون کولو له پاره دا ځای کښېکاږی",ښکلامجله  درې کلنه شوه
407,پوهاند دوکتور  م . ا . زيار,"
ملي ترمينالوجي (پوهنتون ، ښاروال ، ښاروالي...) پر (دانشګاه ، شهردار ، شهرداري ...) تر سرليکو (لوحو) پورې پارسي کېږي ــ له وړکتونه تر پوهنتونه لوست کتابونه له ايرانه راځي ، خو پښتو د « دري » بلهاري کېږي او د نړيوال « مايکروسافټ » سازمان په مرسته جوړه شوې پښتو ترمينالوجي د پرانېستې پر مهال په دې پلمه د مخابراتو وزارت پر مخ ولي چې ولې « دري ترمينالوجي » جوړه نه شي؟
دا هماغه خبره شوه چې: « احمق وويل او لوده باور کړل » !
په کوم ژبپوهنيز لاسوند او د ايران په ګډون د نړۍ په کوم فرهنګ کې د« دري » په نامه کومه ژبه راغلې ده؟
 داچې له کله راهيسې او په کومه پښتني ــ افغاني ضد موخه دغه افغاني ــ ختيز پارسي ګړدود د « دري »او بيا خپلواکې افغاني ژبې په نامه نومول شوی دی ، په دې لاندې ليکنه کې به يې ولولئ :
 
پوهاند دوکتور  م . ا . زيار
اکسفورډ ، جولای ٢٠٠٥
 « دری » د افغاني پارسي ګړدود يو درغلي نوم دی ترمينالوجيکي پاکسازي يې ملي ضد انګېزه نوره هم رابربنډوي
«دری» د پارسۍ (فارسی) ويی يوڅلوېښت کلن درغلي او بيا غلط مشهور ژبنی نوم دی چې د افغانستان د ١٣٤٣ ل . کال تر اساسي قانون له مخه ، له ايرانه نيولې ، تر افغانستان او تاجيکستان پورې هېڅکله او هېچېرې په هېڅ کوم رسمي يا نارسمي لاسوند يا ليکنه کې د يوې ژبې يا ګړدود (لهجې) دنامه په توګه يووستوی کارول شوی نه دی ، بلکې د ټوليزې پارسي ژبې د يوه ستاينوم (صفت) په توګه، په بله وينا ، په «فارسی دری» تړنګ (ترکيب) کې هلته او دلته شاعرانو او ليکوالو ډېر لږ کارولی دی . تش په کلاسيک پارسي شعرکې، هرګوره يو نيم شاعر، لکه ناصر خسرو، حافظ،سعدی چېرې کوم ځل د شعري تول وتا ل يا تجنيس لپاره، بې له اړوند نامه (موصوف) کارولی دی . دا به کوم يو ليک لوست والا باور کړي چې « دری» او «فارسی» دې له دومره ګړني همرنګوالي او ليکني يو رنګوالي سره دوې بېلابېلې ژبې اوسي . يو ګړدود هله يو خپلواک ژبنی دريځ راخپلولای شي چې له اړوندې ژبې سره يې توپير يا پوهاوی تر ٣٠ سلنې راکم شي .له بله پلوه ، دا پر «ايران» باندې د «پارس» تر اړونې (١٩٣٥ ز) راوروسته د«افغاني هويت او بيا د پښتو ملي- رسميت دننګولو ستراتېژۍ» د دويم پړاو پيلامه وه چې د يوه سياسي چال ونيرنګ له مخې صديق فرهنګ د نوموړي قانون د ډلګۍ د منشي په توګه ړومبی ځل د ژبپوهنيز آر واصل پرخلاف موصوف د صفت ځايناستی کړاو په اړونده ماده کې يې په پښتو پسې تش «دری» ورځای کړه چې څوک ونه وايي هغه يو ګړدود دی او په يوې بهرنۍ ژبې «فارسی» پورې اړه لري . د اړوندې لويې جرګې د «د ډېري بومي ولس» استازيو غبرګون همدومره اغېز وښانده چې په ٣٥ مه ماده کې يې له پښتو سره «ملی» ټکی ورسرباري کړای شو .هغه مهال «دری» زياترو استازيو ته په ټوليز ډول يو ناپېژندويه نوم وو ، تر دې چې د قانونسازې ډلګۍ له يوه څانګوال غړي ډاکټر عبدالصمد حامد څخه يوه پښتانه استازي پوښتلي وو چې :«په (پښتو او دری د افغانستان رسمي ژبې دي) کې په پښتو پسې دا نورې درې ژبې کومې دي ؟»د هغه قانون له خپرېدو سره «دری» نوره په رسمي ډول د «فارسی» او «فارسی دری» ځايناستې شوه . له لوستليکيو (درسي کتابونو) ، رسنيو او ليکنو ، کتابونو ، شعرونو او په ټوليز ډول د زده کړه والو له ويناوو او خبرو څخه نور «فارسی» ويي وار له واره وغورځول شو او يوازې يې په ايران او راوروسته په تاجيکستان پورې اړه پيدا کړه . خو د افغانستان ټوليز (عام) پارسي ژبيو يې ترننه پورې لا دغه خپللاسي (مصنوعي) نوم نه دی راخپل کړی ، خپله ژبه «فارسی» بولي او ځانونه هم «فارسيوان» .
ډېره هېښنده بيا لا دا ده چې ځېنې ليکوال او پوهان يې بېرته د هماغه آر نامه «فارسی» پر کارونه ټينګار کوي او په سر سر کې يې د نوموړې ستراتېژۍ سېمبول ډاکټر جاوېد چې تر صديق فرهنګ او جلال الدين صديقي هم له مخه د درغلي نامه «دری» نوښتګر شمېرل کېده : «ما چرا با کاربرد کلمهء دری خود را از حوزهء بزرګ فارسی دور سازيم !» هسې خو له افغانستانه بهر ، د ايران او تاجيکستان په ګډون دنړۍ په هېڅ يوه رسمي يا علمي اخځ ، کتاب ، فرهنګ ، انسايکلوپيديا او بيا د درې سوه کلنې ختيځپوهنې او آريانپوهنې په هېڅ يوه لاسوند کې «دری» ويی د يوې ژبې يا ګړدود د نامه په توګه نه ليدل کېږي ، په دې وروستيو کلو کې چې يو نيم بهرنی څېړونکی او خبريال له «دری» ټکي سره مخ کېږي ، په لينديو کې ورسره (Persian) هرومرو ورزياتوي او د بهرنيو راډيوګانو چې د افغانستان په نامه خپرونې لري ، لږو ډېر «دری» ټکی کاروي ، لکه بي بي سي چې نوم يې له نومولي (مسما) سره هېڅ سمون نه لري او په انټرنېټي ويب سايټ کې هم يوازې “persian for afghanistan” کاروي ، لکه څنګه چې يو شمېر پښتنو روښاندانو هم پرې نيوکې راپيل کړې دي چې ولې يې «دری» له خپرونو وکښله او يا ترې په ټوليز ډول پښتو وييونه (ترمينالوجي) کښل کېږي [د بېلګې په ډول : ډاکتر م . زمانزوی ، ملي هېنداره ، د ١٣٨٣ ل . پنځمه او شپږمه ګڼه او دعوت د ١٣٨٣ ل . وروستۍ ګڼه ؛ ډاکتر روستار ترکی ، ملي هېنداره ، اوومه ګڼه] ، بې له دې چې تر شا يې له آرې ملي ضد ستراتېژۍ ځانونه خبر کړي . هغوی در باندې دا څلوېښت کاله په درغلي نامه «دری» خپل پارسي ګړدود د بشپړې رسمي او ملي ژبې په توګه ومانه او قانوني کړ نور د دې پرواګير نه دي چې دري يې بولي که پارسي ، او که دې اړ ايستل ، ستاسې د نيوکو په غبرګون کې به يې هم در ډاګيزه کړي : «دلم ــ بايسکلم» ، هغه نوښتونه يا نيولوجيزمونه مو چې د ايراني ورونو له خوا په پارسي ژبه کې رامنځته شوي او رامنځته کېږي زموږ خپل مال دی او اوبه په ډانګ نه بېلېږي !او که نور يې هم پسې راټينګ کړئ چې لږ تر لږه «ملي ترمينالوجي» خو راسره د ملي ــ افغاني پېژند نښې او هويت د څرګندوی په توګه خوندي وساتئ ، نو رډ پر رډه به درته ووايي : «زه دې په پيرۍ کې شک ګڼم ، ته راته مريدان نيسې» ، موږ درسره «افغان» او «افغانستان» نه منو ، پاتې لا دملي ــ افغاني هويت بېلند نښې !د دوی د ستراتېژۍ آر بنسټ هم همدا ژبه وه او بيا يې اړونده جغرافيا «خراسان» او هغه هم په دې سست او بې سروبوله سپسته چې په دغه ټاکلې سوېل ختيزه سيمه کې رازېږېدلې او له منځنۍ پارسۍ او پهلوۍ سره کومه خپلوي نه لري او بل خوا يې هم مهال له شمال ختيزې «تخاري = باختري» لور بولي. د يوې همداسې ناسمې صغرا او کبرا او ناسمې پايلې پر بنسټ يې د ١٣٤٣ ل . کال په قانون کې د «دری» تر راټومبنې وروسته د «خراسان» ببولاله رامخته کړه او د ازادو رسنيو له لارې يې د «افغان» او«افغانستان» پر وړاندې د مخامختيا «انقطاب» د مورچلو رغاونې ته ملا وتړله . ملي سرود په همدغه پلمه دا څلور کا له وځنډول شو چې د پښتو پر ځای دې«دری» شي او د افغا ن او افغانستا ن پرځای دې تاجېک، هزاره، وزبک و تورکمن راشي ! 
د غويي انقلاب آره انګېزه هم له همداسې مخامختيا رازېږېدلې وه چې حفيظ الله امين يې د ا . خ . د . ګ د مشرتابه له ناسوبتيا څخه په ګټه اخېستنه بولۍ ورکړه . هغه غوښتل له هغو ناسپاسو ملي دښمنانو څخه په يو واريز ډول د ټولو انټي ــ پښتني ــ افغاني پلانو او دسيسو غچ واخلي او د چا خبره وينې په وينو پرېوي . خو د هغه د بېخرته اور و وينو ډېری بلهاريان بيا هم ډېری ولس شو او نوره هم له بده بتره شوه . دښمنان يې نور هم پسې راوپارول او داسې يې سره يو موټي کړل چې غبرګ انقلابي او جهادي مورچلونه پرخپله ګټه راوڅرخوي او په پای کې د شمال ناسپېڅلې (کمونېستي ــ ستمي ــ اخواني) ټلواله رامنځته کړي . د همدغې ټلوالې په برکت يې وکړای شول ، دوخت د غبرګو زبرځواکونو ملاتړ ترلاسه کړي او په خپله نومونه «اخرين نمايندهء حکمروايی دونيم قرنه ی پشتون های جبار» داکتر نجيب الله يې د ملګروملتو له روغه ييز پلان سره راوپرځاوه .دا چې اخوان ــ ستمي حکومت يې پر ګرد ولس څه خونړي ناتارونه راکوز کړل ، خو پخواني خوبونه يې هم تر ډېره رښتيني شول او د ټاکلې ستراتېژۍ ارمانونه يې نور هم پسې خړوب شول ، په تېره بيا چې د اوسنۍ نړېوالې ټلوالې په سياسي ــ پوځي مرسته يې د يومخيزې رانسکورېدنې مخه ونيول شوه او د اوسني امپريالېستي ــ جهادي دولت په اډانه کې يې تر ټولو زياته ونډه په برخه شوه . د درېګونو فرهنګي وزارتونو (ښوونې او روزنې ، لوړو زده کړو او اطلاعاتو او فرهنګ) په انحصار سره يې د ډېري ولس ژبني او فرهنګي زبېښاک ته دومره پراختيا او پياوړتيا ورکړه چې نه په کابل او نورو شاوخوا سيمو کې د پښتو ژبيو ښوونځيو غوښتنه اورېدل کېږي ، نه په پوهنتونو او نورو لوړو ښوونيزو څانګو کې د پښتو ــ پارسي انډول ، په سرکاري رسنيو او هنرو کې د پښتو د څومره ييز او څرنګيز برابری خو لا پرځای پرېږده چې د سرکاري څانګو ښرانګو سرليکې (سرلوحې) هم پارسي له يوې مخې په خپله ټيکه کې اخېستې دي . د پښتو نويزونو (نيولوجيزمونو) مخه نيول کېږي او پارسي هغه په ټول شور وزورله ايرانه پرله پسې راواردېږي او دود ورکول کېږي .
دا نو د نړيوال کمپيوتري سازمان سپارښت او ملاتړ وو چې د مخابراتو وزارت په اړونده څانګه کې د څه له پاسه شپږ لکو نومونو (ټرمونو) د راپښتو کولو شپږمياشتنۍ پروژه تر کار لاندې نيول شوې او ليکوال ورسره د همکارۍ وياړ لري . پښتو د نوموړي سازمان د پروګرام پنځه دېرشمه ژبه ده چې له انګرېزي ، روسي ، عربي او پارسي هغو سره يې په يوه لړليک (رديف) کې ټيکاو ورکړی دی او په دې کې بيا يوازې د پښتو انډولونو (معادلتونو) کورګی تش دی . څنګه چې پارسي هغه ايرانيانو کال دوه مخکې رغولي او افغاني پارسۍ «دری» ته يې هم لاره هواره کړې ده ، نو د افغانستان لپاره يوازې پښتو انډولونه په پام کې نيول شوي دي .ځېنې ځانپلوري پښتانه بيا هم دغه نړيواله پېرزوينه بې ارزښته انګېري او د ټلوالې له ستراتېژۍ سره سم پر دې ټينګار کوي چې پښتنو ته انګرېزي نومونې غورې دي ، له دې ناګاره چې تېر دولس سوه کلن ازمېښت دا رازباد کړې ده ، چې دغه ډېري ټبر ته تر بلې هرې ژبې پارسي اسانه او سهنوړه ده ، نو ترهغې چې پر انګرېزي هغو لاسبري مومي ، څو لکه پارسي هغه به يې پر خواره کۍ پښتو راتپلي او «اردو» ژبه به يې ترې جوړه کړې وي !پر دغو ټولو ترخو واقعيتونو سربېره بيا هم زموږ روښاندان ځانونه ناګاروي او په لوی لاس تر درغلي نامه لاندې د افغاني پارسي ګړدود د خپلواکوالي او بوميوالي د بې سروبوله ډنډورو پخلی کوي .د دې پرځای په کار ده ، يوازې د بي بي سي راديو والا نه ، بلکې په ټوليز ډول ټول هغه ليکوال او ژورنالېستان چې د «دری» تر نامه لاندې ټکي پر ټکي د ايراني پارسۍ لاروي کوي او په دې لړ کې يې له يوې نيمې پېړۍ راهيسې د دودې «مروجې» ټولمنلې ملي ــ افغان ترمينالوجۍ په بيه د ايراني نيولوجېزمونو کارونې ته ملا تړلې ده ، له سره ونيول شي چې تاسې له دغې پاکسازۍ او نږونې سره د «دری» نامه درغلتيا او جعلتيا پخپله زباد کړه ، نو نور څه حق لرئ ، پرافغان ولس يې د يوې خپلواکې او بيا بومي افغاني ژبې په توګه په اساسي قانون کې پر رسمي دريځ ټينګار وکړئ ؟ دا چې يو ګڼ شمېر پارسي ژبي افغان ليکوال هم له ايراني نيولوجېزمو سره ناباندې دي او کله ناکله پربي بي سي راديو نيوکې کوي ، بيا هم کوم ژبپوهنيز بنسټ نه لري . نن سبا د الکترونيکي خبرتيايي اړيکو له برکته د هرې پرمختللې علمي ــ فرهنګي ژبې دننه ګړدودي توپيرونه پرله پسې مخ پر ورکېدو دي او په دې لړ کې پارسي درېګوني جغرافيايي (دري ــ تاجيکي ــ ايراني) ګړدودونه د يووالي وروستي پړاوونه وهي . دا هم د لمر په څېر ټولو ته څرګنده ده چې په دغو درېګونو ګړدودونو کې ايراني هغه له هره پلوه مخکښانه دريځ لري ، هم د بوميوالي او ډېروالي او هم د فرهنګي پرمختيا له مخې .
دا به زموږ د ملي ــ ژبني پوهاوي لپاره ډېره ګټوره وي چې پر څلوېښت کلن مشهور غلط نامه «دری» له سره غور وکړو او هماغه آر او رښتينی نوم «فارسی» يا «فارسی دری» يې بېرته راژوندی کړو . له دې سره به مو نه يوازې له ژب ــ تيوريکي او اېمپوريکي پلوه د ورانپوهاويو او پرادوکسيسو مخه نيولې وي ، بلکې له قانوني او حقوقي پلوه به مو هم د ډېرو ضد نقيضونو او ټکرونو مخنيوی کړی وي . هغه مهال بيا د ايراني ــ پارسي نيولوجېزمونو او افغاني ــ ملي ټرمونو ربړه (مساله) هم ښه ترا هوارېدای شي، په دې منطقي استدلال چې که افغاني پارسي ژبي ورونه هغو نيولوجېزمونو ته غيږ پرانېزي او رادودوي يې ، خپل حق يې دی ، خو د خپلواک افغاني اکروکر او هويت په پار به راسره د نورو څه له پاسه دېرشو اتنوليګوېستيکي لږه کيو غوندې اړونده ملي ترمېنالوجي ترې نه بلهاروي . هله به بيا زموږ ليکوال او پوهان او بيا قانونپوهان لکه روستار صاحب خپلې نيوکې له خپلې علمي څانګې سره سمې پر همدې يوې موخې راڅرخوي چې د تخنيکي پلوه د «دری» ناسموالی وڅېړي او بيا دا ډاډ ورکړي چې د «فارسی» يا «فارسی دری» نامه په رادودېدو په راتلونکې کې له نورو ولسونو په تېره له دوو پارسي ژبيو ګاونډيانو (ايران او تاجيکستان) سره د تړونليکونو په برخه کې د هر راز ژبني ــ تخنيکي تېروتنو او ناسمو پوهاويو مخه نيول کېږي . د ساري په توګه کله چې تر دامنځ يې، تړون رامنځته کېږي ، هرومرو به د يوې نړېوالې ژبې «انګرېزۍ» ترڅنګ ورسره له افغاني خوا پښتو او پارسي متن هم ملګری کېږي ، بې له دې چې تاجيکي يا دري نومونه پرې ورسرباري شي ، هرګوره،افغاني او تاجيکي ځانګړي ملي ټرمونه به ورسره سم په لينديو کې نيول کېږي .پايلنيوی«دری» له آره د «فارسی» ژبې ستاينوم دی چې د يوې سياسي موخې او نيرنګ له مخې د افغاني پارسۍ ، په بله وينا ، پارسي ګړدود (لهجې) پرځای او بيا د يوې جلا ژبې د نامه په توګه له ١٣٤٣ ل . راهيسې غلط مشهور کړ شوی دی او نن سبا يې له اړوندې (ايراني ــ) پارسې سره د بېخرته نيولوجيزمونو (نويو رغاونو) په راخپلولو ، ان تر ډېره دوينګ (تلفظ) په ګډون ، ليکني ــ ګړدودي توپيرونه مخ پر ورکېدو دي .که پارسي ژبي ليکوال په رښتيا له ډېري ــ بومي پښتنو او نورو ژبتوکميزو (اتنولېنګوېستيکي) ډلو ټپلو سره د ورورۍ او برابرۍ د ګډې ملي ــ افغاني ټولنې رغاونه غواړي ، په کار ده ، له يوې نيمې پېړۍ راهيسې رادود شوې ټولمنلې ملي ــ افغاني ترمينالوجي د خپلې ژبې له «پاکسازۍ» بلهاري نه کړي او په لوی لاس يې ملي ــ رسمي دريځ تر پوښتنې اښتنې لاندې رانه ولي . دغه راز د پخواني آر ورښتيني نامه پارسي (فارسی) او يا (فارسی دری) په بېرته رادودولو سره د اړينو پېښېدونکو قانوني او حقوقي ټکرونو او ورانپوهاويو (سوء تعبيراتو) مخه ونيسي .د ژبټولنپوهنيزو آرونو (سوسيولېنګوېستيکو اصولو) له مخې هماغسې چې په افغانستان کې هره اوسېدونکې ژبتوکميزه (اتنولېنګوېستيکي) ډله ټپله ملي ــ افغاني بلل کېږي ، دغه راز يې هره اړونده ژبه ملي ــ افغاني ګڼل کېږي ، که هغه پښتو او پارسي ده يا نورې لويې وړې ژبې چې تر ٣٥ يې شمېره تېری کوي . دا چې ملي ــ افغاني ترمينالوجۍ له پخوا نه يوازې په پښتو اړه پيدا کړې ده ، لاسوند يې د ويونکيو زباد شوی بوميوالی او ډېروالی دی او دا راز ملي امتياز په نړيواله کچه کوم دېموکراتيک ضد او نادوده کار نه دی .دا هم يو ستر ملي وياړ دی چې په دې وروستيو کې څو نورې لږه کۍ افغاني ژبې رسمي ــ قانوني دريځ ترلاسه کوي . په دې لړ کې وزبېکي او تورکمني له هغو ناآرياني ژبو څخه دي چې په خپلو آرو نومونو يې د پارسۍ غوندې ډېری او بومي ويونکي په جلا خپلواکو هېوادو (وزبېکستان او تاجيکستان) اړه لري او ورسره د ژبنيو ، ادبي او فرهنګي اړيکو او راکړو ورکړو د ساتلو او پاللو رښته ، بې له دې چې ملي ــ ترمينالوجي ورځنې ځار کړي . له دې پرته د نويو علمي ــ تخنيکي رغاونو (ټرمونو) رامنځته کول او دودول د هرې ژبې يو ژبپوهنيز حق دی او بايد دغه حق د رغنده ملي سيالۍ پربنسټ ټيکاو ولري .لکه څنګه چې د ليکوال د بېلابېلو پښتو او پارسي ليکنو څېړنو او په ځانګړي ډول د «پښتو او پښتانه دژبپوهنې په رڼا کې» له لارې پرې رڼا اچول شوې ، نن سبا د ژبنيو او نژادي ربړو او سکالوو په اړه داسې انکار نه منونکي سانتيفيک چمونه مېتودونه او فارمولونه رامنځته شوي او رامنځته کېږي چې پر ياد شويو تاويليو ــ ماويليو ، ذهنيګريو او لنډ انديو باندې د بطلان کرښه راکاږي او نوره دا کابو چا ته نه ورکوي چې د پخوا په څېر په هسې تور ټپيو او درغليو د افغانستان غوندې د يوه لرغوني ګڼ ژبيز او ګڼ توکميز هېواد ملي واکمني او ځمکنۍ بشپړتيا او يو موټيوالی له ننګونې سره مخ کړي! ",د کرزي فرهنګي سلاکارانو د پښتو پر تابوت يوبل . . .
408,محمد يوسف خدمتګار,"
په کلي کور مئ ګولۍ وريږي
ياغي هم زه يم باغ هم زه يم
دوستۍ په نوم مئ کلي نړيږ ي
ياغي هم زه يم  باغي زه يم
دوستان مئ وژني ښوولئ نه شم
خپلوان مئ وژني ښوولئ نه شم
تور دوښمنان مئ ځکه خنديږ ي
ياغي هم زه يم باغي هم زه يم
زما  ګنا ه  ده  کا فر  د عشق  يم
دا مئ خطا ده کا فر دعشق يم
مينه مئ مينه نه تعبير يږ ي
ياغي هم زه يم  باغي هم زه يم
زه يم هنداره ريا  مئ نه زده
نصيبه خواره  ريا مئ نه زده
اغيار  رياکار دئ په ما بلوسيږي
ياغي هم زه يم باغي هم زه يم
بر؛ يي لعنت خپل دمکتب  راکړو
لر؛  بديعت خپل دمذ هب  راکړو
بر خو مئ وران شو؛ لر؛ هم ورانيږ ي
ياغي هم زه يم با غي هم زه يم
يم حيران پاتئ قام مئ ويده دئ
شي په ما زياتئ قام مئ ويده دئ
خوارخدمتګار چئ مدام ژړيږي
ياغي هم زه يم باغي هم زه يم
په کلي کور مئ ګولۍ وريږ ي
ياغي هم زه يم  باغي هم زه يم
دوستۍ په نوم مې کلي نړيږ ي
ياغي هم زه يم باغي هم زه يم
 
 
محمد يوسف خدمتګار مزدورزوې
کلا  کر ويک  ناروې
١٣٨٤ل  کال  غويي ",ياغي
409,,"
",
410,,"
په پېښور کې د دانش کتابپلورنځي د ايمل پسرلي د پوليسي لنډو کيسو ټولګه خپره کړې ده . (( د څارنوال هانري قضيې او نورې کيسې )) د يوۀ انګريز څارنوال کيسې کوي چې په لندن کې د افغانانو ، پاکستانيانو او هندوانو سره تړلې پوليسي قضيې هواروي .
دا د ايمل پسرلي د لنډو کيسو دريمه ټولګه ده ، تر دې وړاندې د څلورمه لار ، يو مزل دوه نړۍ ټولګې يې هم خپرې شوې وې . دوی د ډرامو يوه ټولګه او يو ناول هم چاپ کړی دی .
 ",دايمل پسرلي د لنډو کيسو نوې ټولګه چاپ شوه 
411,,"
",
412,,"
ع : نورزي 
تيره شپه نامعلومووسلوالودزرنج ولايت په يوه ليري سرحدي ولسوالۍ قندكښې يوزوى اويومورهغه وخت ووژل شوه كله چي تيره شپه نامعلومووسلوالوئې پركوربريدوكړي .
دزرنج امنيه قومندان خليل بختياني نن دبېنواخبريال ته وويل : چي دپېښي ځاى ته ئې پوليس ليږلي دي ترڅومعلومه كړى چي نوموړي پېښه دچاله خورارمنځته شويده .
زرنج دافغانستان يوله سرحدي ولايتونوڅخه دى چي دايران هېوادسره نژدي پرپوله پروت دى .
  ",په زرنج كښى يو زوی اومورووژل شول 
413,محمدحسن حقيار,"
محمدحسن حقيار  هر ملت په خپل تاريخ كې دخوښيو او بدمرغيو ورځې لري، داسې ورځې چي په راتللويې انسان ته دخپل هېواد، ازادي، سوكالي، هوسايي ورپه زړه كوي، او داسې ورځې هم چې په ياد يې انسان ته دخپل هېواد اسارت، بد مرغي، بربادي، وراني او ويجاړي ترسترګوشي، زموږګران هېواد افغانستان هم دنورو هېوادونو او ملتونو په څېر له خوښۍ او بد مرغۍ ډكې ورځې لري.چى ديوې سترې بدمرغۍ او غميزې پيلامه يې د 1358 هجري لمريز كال د مرغومي شپږمه ده ، په دې ورځ بې رحمو، مغرورو، د انسان او انسانيت د ښمنو روسانو، ټول بين المللي نور مونه تر پښولاندې كړل اوپه ډېره بې شرمۍ يې زموږ په هېواد نظامي يرغل وكړ چې په پايله كې يې د افغانستان، ټول مادي او معنوي ارزښتونه هم ونړېدل، هېواد مو وران، و يجاړ او دنړۍ په موزيم بدل شو شاو خوا دوه ميليونه بې ګناه هېواد وال موشهيدان او شاو خوا درى ميليونه نور معيوبين او معلولين شول او د افغانانو بې سارې اتلولۍ روسانوته هم داسې ماتې اوله عبرت څخه ډك درس وركړ چې اوس يې هم په وريادېدلو دسر وېښته زيږه شي، د روسانو نوم، شان او شوكت يې له خاورو سره خاورې، امپراتوري يې ړنګه، سياست يې و يجاړ شو، چې اوس څوك دا دنړۍ لوى زبر ځواك !!او امپراتوري په سيالانوكې هم نه شمېري او افغان مجاهدينو د نړيوالو اتلانو لقب وګاټه. خوله بيا هم له بده مرغه د جهاد او د افغانانو دسترې مېړانې كورنيو او بهرنيو دښمنانو، د افغانانو دسپېڅلي جهاد او قربانۍ ثمرات په اوبولا هوكړل، ځينو تش په نامه مجاهدينو د جهاد له دښمنانو سره لاس يوكړ او هماغه د مرغومي دشپږمې د كودتاه موخې تعقيب كړې د هېواد په ورانولو كې يې لا هڅې وكړې ، ديو موټي افغانانو ترمنځ يې چې د افغانستان په تاريخ كى يې په خپلو منځو نوكى دورورۍ او اخوت په فضاكې ژوند كړى ، ژبنى، سيمه ييز مذهبي او قومي تعصب ته لمن ووهله. دادى اوس چى د مرغومي دشپږمې له كودتا څخه پوره 27 كاله تېر شوي هم دي، او روسانو او افغانانو ته يې ځاني او مالي زيانونه ياپه بله وينا مادي او معنوي تاوانونه تراوسه هم زموږ تر سترګولاندې دي. داسې ښكارې چې هم روسانو او هم يې افغانولاسپوڅو ګوډاګيانو له دې ستر ناورين څخه عبرت نه دى اخيستى، روسان اوس هم د افغانانو په كور نيو چاوركې لاسوهنه او، د افغانانو له دښمنانو سره مالي او نظامي مرستې كوي، كله كله د افغانانو په ټپونو د مالګې شيند لولپاره له افغانانو جنګي غرامت ( تاوان) هم غواړي. نه يواځې داچى روسانو له افغانستان څخه لاس نه دى اخيستى، بلكې ګوډاګيان ، يې هم ترپخوا ډېر فعاله شوي، منظم كارونه كوي، سياسي ګوندونه يې جوړ كړيدي، آن په ډېرې بې شرمۍ د ولسمشرۍ څوكۍ ته هم ودرېدل، روسان او دهغوى ګوډاګيان ددې پرځاى چى له افغان مسلمان ولس څخه بخښنه وغواړي، په خپل تېر تاريخ وشرمېږي اود جبرانولو هڅه يى وكړي دهېواد له ناوړه وضعيت څخه په ګټې اخيستنې دكبانو نيولو لپاره لا اوبه خړوي. داچې روسان له افغانانو څخه جنګي تاوان غواړي نو داپخپله د دوى د سپين سترګۍ اوبى شرمۍ وروستى حد ښيي آيا دا سپين سترګي او په يو ملت پورې ملنډې وهل نه دي چې ديو شل ميليوني ملت دوه ميليونه تنه بي ګناه كوچنيان، سپين ږيري ځوانان او سپين سرې يې ووژل، شاوخواتر درى ميليونو تنو يې كاڼه، ګوډ شل اوشوټ كړل، ټول سمسور هېواديې راته په كنډواله بدل كړ، دهېواد ټول معنوي او مادي ارز ښتونه يې راته له منځه يوړل، اته ميليونه هېوادوال مومهاجرت ته اړشول، دا دېرش كاله مو دهمدوى له لاسه په هېواد او هېواد والو اوربل دى، دهېواد خپلواكي موله ګواښ سره مخ شوه، اوس دوى د هماغو بمونو او باروتو بيه هم غواړي چې پرموږيې دا حالت راووست، دوى اوس دهغوالوتكو اوسپنې هم پرموږ پلوري چې پر موږ يې نيپال بمونه غورځول ،دوى خپل هغه اور هم پرموږ حسابوي چى زموږ دوژنې او زموږ د هېواد دورانولو لپاره يې لګولى وو، رښتيا خبره داده چى داپه افغانانو باندې ريشخند او زموږ په مظلوميت خندل دي او له دى سره به د افغانانو زخمونه چى مړاويتوب ته پرېنښودل شول لا تاره شي، زموږ توصيه روسانو او د مرغومي دشپږمې ټولو عاملينوته داده چې له افغان مسلمان ولس څخه رسماً بخښنه وغواړي، ددوى له لاسه دوران او ويجاړ افغانستان په بيا رغونه كې پوره ونډه واخلي، د افغانانو په كورنيو چاروكې لاس و نه وهي، د افغانانو دښمنان اوس هم په وسلو پټ نه كړي، په راتلونكي كې دښه ګاونډيتوب بين المللي تضمين وركړي. كه نه له دې پرته به هېڅكله هم افغان مسلمان ولس روسان ونه بخښي او ان شاء الله چى يوه ورځ نه يوه ورځ به د افغانانو لاسونه د دوى ګرېوان ته ورسېږي.  ",روسان دمرغومي له شپږمې درس نه اخلي
414,واحد نظري,"
واحد نظري 
په خو شحالۍ ووايم که په خوا شينۍ چې زموږ سينما د نورو هنرونو په تناسب د لنډ عمر درلودونکې ده ، ډيري لوړي ژوري دموضوع د تنوع دژانرونواو سبکونو رنگيني په کې لږ ده اکثره فلمونه په غير حرفوي اواماتوري ډول جوړ يږي. مسلکي پرسونل او تخنيکي وسايل دگزارې په اندازه دي،انرژي لري خو صميميت پکې نشته دا ځکه چې د مختلو سويوخلک په کې را ټول شوي دي. د افغانستان لومړنى فلم د (( عشق و دوستي )) په نامۀ نژدې شپېته کاله وړاندې په ١٣٢٥ کال د پردې پر مخ نندارې ته وړاندې شو . ددې فلم يوازې څو مرکزي نارينه پرسونل، سناريو اود فلم لپاره سندرې چې افغاني موزيسين کمپوز کړې وې ، نور ټوله تخنيکي پرسونل، ډايرکتر، فلم اخيستونکى، ارت ډايرکټر او ښځينه لوبغاړي هنديان وه . دا راز فلم جوړول يعنې دنورو په تخنيکي مر سته تر او سه پوري په يو څه تغير په خپل حال پا تې دى .که چيرې په افغانستان کې او ضاع تغيير نه وای کړی نو تر ډيره په ١٩٨٠ مو کلونو کې دې هيلې زور اخيستی و چې د ٢٠ پيړۍ ترپايه به حتماًً يوه با هويته ملي او اکادميکه سينما ولرو . ځکه په دې کلونو کې سينما د دولت تر حمايت لا ندې وه او دولت دخپلو تبليغاتو لپاره دسينما پر قوت اوا ثراتو پوره خبر وو ،يوه اندازه مسلکي پر سونل چې په افغا نستان کې يې دکار په جريان کې تجربه تر لا سه کړې وه اونورچې اکثره يې په سوسيالستي هيوادونو او هندوستان کي دسينما(ډايرکټ، فلم اخيستل او سونډ يا غږ) په برخه کې تحصيلات کړي وو هيواد ته را ستانه شوي ول . او په متو سط ډول يو سينمايې مرکز منځته را غلی و ،له دې سره ډيرو زياتو ﻻ ملو ديته لاره هواره کړه چې دافغان فلم په وړه ستډيو کې به دکال تر څلورو هنري رنگه او تور او سپين لوړ فلمونه ، همداراز په لسگونو مستند فلمونه جوړ شول. په دې کلونو کې په تلويزيون کې هم دفلم جوړلو کار په سر عت روان وو او دکال څلور پنځه لوړ او لنډ تلويزيونې فلمونه سر يالونه دپردې پر مخ را تلل. افغا ني فلمونو خارجي فيستوالونو ته لاره پيدا کړه ، جايزي او ديپلومونه يې تر لا سه کول ، حتی افغاني سينما گران نړيوالو فستيوالونو ته د جيوري ( انعام ورکوونکې جرگه گۍ ) دغړيو په صفت بلل کيدل .يوازی په شپږمه لمريزه لسيزه کې چې موږ څو هنري تور او سپين فلمونه چې د هغو ټول کارونه ، له سناريو څخه نيولې تر شوټنگ، منتاژ ، لا برا توار او پروسس پورې پخپله دافغان فلم په وړه سټديو کې ، چې دامريکا يانو په مرسته په١٣٤٧ هـ .ش کال کې يوازې دلنډو اخباري او مستندو ١٦ او٣٥ ملي مترو فلمونو لپاره جوړه شوې وه تر سره شول ،د رنگه فلمونو دچاپ او پروسس کارونه به دپخواني شوروي اتحاد دازبکستان په جمهوريت کې او کله ناکله په هند کې تر سره کيدل ، ځکه چې موږ رنگه لابراتور نه درلود او غير له هغه څخه دې کوچنۍ دستگاه دومره ظرفيت هم نه در لود ،چې په کال کې څو فلمونه پکې جوړ شي . دافغان فلم دريا ست له تاسيسيدو تر مخه په ١٣٤٣ هـ .ش دمطبوعاتودمستقل ريا ست په چوکاټ کې د عکاسي او فلم اخيستو د ادارې له خوا ځينې مستند او نيمه هنري فلمونه جوړيدل ،چې د چاپ او پروسس چارې يې په خارج کې تر سره کيدلې.او او س اوس هم چې پس له يوې غټې وقفې بيا دفلم جوړول پيل شوي دي همدا کار معمول دی، اکثره فلمونه په مجموعي ډول له افغانستان څخه دبا ندي په خارجي هيوادو کې جوړيږي ، اويا د خارجي کمپنيو له خوا اودهغو په مادي او معنوی مرسته او يا په مجموع که ددوی په مصرف او وسا يلو جوړيږي .يعنی زموږ سينما له هغې لومړۍ ور ځې څخه په غيري فني ډول منځته را غله او تر او سه چي د دنيا تو جه تر يوه حده زموږ سينما ته را گر ځيدلې ده بيا هم يوه اکادميکه او حرفوی سينما نه لرو او نه ددې کار لپاره مسلکي امکانات لرو . اکثره فلمونه په ډيرو کمو امکاناتو ، بې له مسلکي اوکافي پرسونل او مادي امکاناتوسره ديوه غير مسلکي پروډکشن په ډول جوړيږي اوتر ډ يره حده يوازې د ډايرکټر او دهغه دارتباطا تو پر اساس جوړيږي،چې څومره کومکونه ترلاسه کولای شي . بې له شکه فلم چې يو گروپي او گران کار دی ، له دې نيمگړتياو څخه ډير متا ثره کيږي . او په ډيرو حالا تو کې عادي نندارې اوخندونکې نندارې د فلم په نا مه دپردې پر مخ را ځي ، چې که څه هم له بده مرغه عادي ليدونکي يې په فرق نه پو هيږي ولې زموږ دسينما د رشد مخه نيسي او اگاه ليدونکي خوا شيني کوي. له بلې خوا د سالم نقد او ارزونه هم نشته. غواړم ووايم چې موږ تر او سه پورې حتی په دې نه يوو توانيدلي ، چې دخپلو ښو فلمونو او د نوو ارزښتناکو فلمونو د ليدو لپاره ليدونکي وروزوو چې دبازاري او بې محتوى فلمونو ليدو ته هڅول شوي دي. علت يې ښايي دا وي چې دولت د دې کار لپاره هيڅکله هم منظم پلان نه درلود او سينما دتل لپاره دڅو تنو سينما دارانو چې بيله خپل شخصي منفعته يې هيڅکله بل شی په پام کي نه وو په اختيار کې وه . دموضوع او تخنيک له پلوه دافغا نستان سينما په څلورو دورو ويشلای شو ،دافغان فلم دستډويو تر جوړولو مخکي دوره ، هغه فلمونه چې دافغان فلم په ستډيو کې جوړ شوي دي ، د ثور له کودتا وروسته د ډاکټر نجيب د حکومت تر نسکوريدو پورې دوره کې فلمونه او او سني فلمونه . په خارج کي جوړ شوي فلمونه ، او تلو يزيوني فلمونه او دشخصي کمپنيو فلمونه چې په همدي دورو کې دنورو فلمو سره وڅيړل شي .ترافغان فلم مخکې دوره د عشق او دو ستی سره ١٣٢٥ هـ ش نه شروع کيږي . تر هغه چې دافغان فلم ستډيو جوړيږي په دې دوره کې مستند ،نيم مستند فلمونه جوړيږي . لومړي قدمونه دي ، تراوسه لا سينمايي ليد منځته نه دی را غلی،دفلمونو بيان ساده او ترډيره حده گزارشي دی . لکه ((مانند عقاب)) ١٣٤٣هـ.ش (ډايرکتر: فيض محمدخير زاده ) نيم مستند فلم. خو دافغان فلم دستډيو له جوړولو سره په ١٣٤٨هـ.ش لومړني سينمايي هنری فلمونه لکه ((روزگاران )) ١٣٥٢چې له درو لنډو فلمو څخه جوړ شوی و ، ( طلبگار ډايرکټر عبدالخالق عليل ) شب جعه ( ډايرکټر : محمدعلي رونق ) قاچاقبران ډايرکټر:سطان حميد و). ((اندر ز مادر)) ١٣٥٢ هـ. ش (ډايرکټر : عبدالخالق عليل ). په اول وار د((روز های دشوار)) فلم١٣٥٢ (ډايرکټر:ولي لطيفي )د داود خان له کودتا سره سينما يوڅه سياسي تبليغي کيږي.(( رابعه بلخي)) ١٣٥٣ (ډايرکټر داود فارانی ، عبدلخالق عليل ) تا ريخي ډرامه دا اول ځل دی چې زموږ سينماگران، بې له لازمو امکاناتو د يوه تاريخي فلم تجربه تر سره کوي . ((مجسمه ها ميخندد)) ١٣٥٥ (ډايرکټر: توريالی شفق ). ((سياه موی وجلالی)) ١٣٥٦ (ډايرکټر:عباس شبان) د يوې فلکلوريي کيسې پر بنياد يو په بل پسې د پردې پر مخ را ځي.د دغې دورې فلمونه ريښتينې دي زيا تره يې تياتري جوړښت لري په دې دوره کې ځينې مسلکي ډايرکټران او فلمبردارن هم د تحصيلاتو تر ختمولو ورو سته هيواد ته را ځي خو د تما تيک له پلوه ټولنيزې سوژې ، تياتري کميډي او تا ريخي ډرامه دتنوع له پلوه را منځته کيږي . بيان په دې فلمونو کې تر يو حده ريا لستيک ولی ساده دی، پيچلي صحنې په دې فلمونو کې نه ليدل کيږي. تر ډيره حده لا سينما خپله ژبه له تياتر سره نه ده بيله کړې ځکه چې ممثلين هم هغه د تياتر لو بغاړي دي .د نوي ليد،سينمايي استيتيک اودسينمايي روانشناسي آثرات لا نشته . په زياترو فلمونو کې د هند دسينما پوره تا ثيرات ليدل کيږي. خو خلک افغاني فلمونوته ډير ليواله دي که څه هم دا فلمونه له هندي او ايراني فلمونو سره چې په دې وخت کې په سينماگانوکې ښودل کيدل ، رقا بت نشي کولای خو بيا هم افغانان له خپلو فلمونو سره مينه کوي .دسينمايي ستورو لا درک نشته.په دريمه دوره کې چې دثور تر کودتا١٣٥٧ وروسته شروع کيږي دلته که څه هم اکثره فلمونه تبليغي دي ، تنوع د ژانرو،سمبوليکه ارايه او دسينمايي اکټورانو منځته راتلل دي ، کرار کرار سينما د مسلکي او حرفوي سينما خواته قدم ږدي چې په دې دوره کې دا فلمونه دموضوع د تنوع له پلوه د يادولو وړ دي: ((اختر مسخره)) ١٣٦٠ هـ.ش (ډايرکټر:انجنير لطيف )((دهکده ها بيدار ميشود)) ١٣٦١ هـ.ش (ډايرکټر:عبدلخالق عليل ) .(( تا بستان داغ کابل١٣٦٢)) هـ.ش (ډايرکټر:ولي لطيفي وعلی همرا يف .(( فرار )) ١٣٦٣ هـ.ش (ډايرکټر:انجنيرلطيف ).(( لحظه ها ١٣٦٣ )) هـ.ش (ډايرکټر: واحد نظري ) ((صبور سرباز١٣٦٤)) هـ.ش (ډايرکټر:انجنير لطيف ).(( پرنده های مهاجر)) ١٣٦٦٥ هـ.ش (ډايرکټر:انجنير لطيف ) ((زمين))١٣٦٦٥ هـ.ش (ډايرکټر:جلال پيروز )(( ارمان ))١٣٦٨ هـ.ش (ډايرکټر:واحد نظري ) په پښتو ژبه، ((مرد هاره قول اس))١٣٦٦٤ هـ.ش ( ډايرکټر: سعيد ورکزی .(( دکوڅو سر گردان)) ١٣٦٩ هـ.ش (ډايرکټر:احد ژوند ) په پښتو ژبه .په تلويزيون کې ((اشک ولبخند)) (ډايرکټر: سعيدورکزی )(( دختر با پيرا هن سپيد)) (ډايرکټر: فقير نبي ) ((دلمر په لور)) (ډايرکټر:واحد نظري ) په پښتو ژبه ((سر بند)) (ډايرکټر: فقير نبی ) او(( دکونډي دزوى)) سر يال په درو برخو کې (ډايرکټر:واحد نظري ) په پښتو ژبه .دسناريو دليکلو او ارزيابي او ډايرکټرانو بوردونه ( جرگه گۍ ) جوړيږي ، دفلم دسا تلو لپاره ارشيف جوړيږي ، خا رجي فلمونه په خاص ډول روسي فلمونه چې په غټه پيمانه توريد اودوبله کيږي . دلته دی چې په کال کې يو يا دوه فلمه نړيوالو فستيوالونو ته استول کيږي ، دخارجي فلمونو هفتې او ورځې جوړيږي .ولی ددې دورې په پای کې ،دتبليغي سينما تر څنگ، سينما کرار کرار خپله لار له تياتر څخه جلا کوي ، دجنگي تبليغي ډرا مو تر څنگ کميدي ،رواني او ټولنيزو ډرا موته لاره هواريږي ، په اول ځل د روڼ اندې سينما ږغ پورته کيږي . ولې بياهم په دې دوره کې لکه چې لايل پيرسن په خپل کتاب (( رهنماي بين المللي فلم )) کې ليکي ((افغانستان په هيڅ ډول لکه شوروي اتحاد ، کوبا او چيلي غوندې دکمونستی حکومت په څو لومړيو کلونو کې انقلابې سينما منځته را نه وسته ....)) اونه هم دتمام عياري مسلکي، حرفوي سينما خاوندان شو .اونه هم دافغاني سينمايي استيتيک اوارواح پيژندنې ډيري نخښي وليدل شوې. تر دې دورې وروسته د مجاهدينو له را تگ سره نور بيا هغه شور اوزور نشته . د طالبانو تر را تلو پورې موږ يوازې د يوه فلم شا هدان يوو چې دافغان فلم په سټډيوگا نو کې جوړيږي ،(( عروج)):( ډايرکتر نور ها شم ابير) . په دې دوره کې دفلمونو جوړول په خارج کې زور اخلي ، ځکه چې ډير سينماگران له هيواده څخه وځي ، دچا چې زور رسيږي د فلم په جوړولو لا س پوري کوي ، چې په دې دوره کې هم په خارج کې دکومو خاصوسينمايي فلمونو شا هدان نه يوو. په دې دوره کې د تما تيک له لحاظه د مها جرت ستونزې را پورته کيږي، دفلم بيان په ډيرو فلمونوکې د نندار ې تر سطحي را کښته کيږي ، سينمايي استيتيک او بيان نشته امکانات محدود دي ،ملاتړ نشته ، پو ښتنه هم نشته تنور تود دی ، ډير دا سي کسان چې نه تحصيل اونه هم سينمايي تجربه لري،دسينما خواته مخه کوي چې په دې دوره کې هم زيا تره د سينمايي فلمونو پر ځای تلويزيوني او ننداريز رنگ اخلي ددې پر ځای چې دسينمايي بيان او د سينما د رشد شا هدان واو سوو سينما خپل رنگ له لا سه ور کوي ، نوره هم تجارتي او بازاري کيږي ، سندرې رقصونه ، وهل ټکول ، مضحکه صحنه سازي ددې دورې د ډيرو فلمونو خاصه ده . د طالبانو تر پر شا کيدو ورو سته بيا دا اميد پيدا کيږي چې او س نو بايد دنوروهيوادو په مر سته سينما خپله لار پيدا کړي . خارجي سينماگران کا بل ته را ځي په دا سې حال کې چې يو تعداد سينماگران بيرته هيواد ته را ستنيږي ،ځينې ځوانانو چې په پا کستان او ايران کې دسينما په برخه کې زده کړي کړي دي هيواد ته په را تلو سره د شخصي پرودکشنو په بنيادولو پيل کوي .دافغان فلم دستگاه څرخ بيرته په حرکت را ځي ، خو يوازې دروازي يې خلاصيږي ،ځينې لنډ هنري او تبليغي فلمونه دخارجي انجوگانو دکارونو دتبليغ لپاره دهغو په مالي مرسته او حمايه جوړيږي ،چې زيا تر ه پکې له تلويزيوني کا مرو څخه استفاده کيږي . يو څه اندازه پيسې او کومکونه چې د خارجي دولتونو له خوا کيږي هغه د دې پر ځای چې دافغان فلم په چوکات کې په مصرف ور سيږي دافغان فلم دکارکوونو له خوا دخپلو شخصي کارونو په نفع په مصرف رسيږي که څه هم د هغوا شخاصوله خوا چې شخصي فلمي کمپنيو اجازه يې اخسته ده ، په کابل که په هرو څو ور ځو کې يو فلم افتتاح کيږي ، خو دا فلمونه د غير حرفوي کسا نو له خوا بې له دې چې سينما ديو هنر په ستر گه وگوري زيا تره دسينما څخه دکاذب شهرت او دڅو پيسو د تر لا سه کولو په خاطر چې په غير فني ډول په بې کوالتيو CD گانو کې بازار ته را ځي دافغانی فلمونو رنگ نه يوازې بيرنگه کړی دی ، آن عادي ليدونکي يې لا دافغاني فلمونو له ليدوڅخه په شا کړي دي چې په مجموع کې زموږ سينما ته چې وروسته پاته ده ډيرزيان رسولی دی او حتی هغه فلمونه چې پوره هنری دي اوس ليدونکي نه لري .له يوې خوا افغان ليدونکي ، پر خپله سينما باور نه لري ،چې دوی ديوه دووساعتو لپاره مصروفه کړي او دده استيتکي اوملی غوښتنو جواب ووايي دبلی خوايې په ډيرو دې فلمو با ندي سر نه خلا صيږي. دکولن دافغاني فيستيوال جوړونکي را ته وويل : چې د((خاک وخاکستر)) فلم٢٠٠٤ (ډايرکټر: عتيق رحيمي ) چې دفرانسې د هيواد له خواد ميليونو په لگښت جوړ شوی و، دفلم ننداري ته دکابل دپارک په سينما کې يوازي يو ليدونکی نا ست و ،که څه ددې فلم موضوع افغا ني ده اوشو ټنگ يې هم په افغا نستان کې دافغانی لوبغاړو له خواتر سره شوی دی .دا ځکه چې دافلم دخپل جوړښت او استيتيک له مخې دخارجي ليدونکو لپاره په نښه شوی دى. د دې دور په زړه پورى فلم د((اسامه)) ٢٠٠٣ (ډايرکټر: صديق برمک ) دى چې دجاپان او ايرلنډ د هيوادو په مادي مرسته او دايراني مسلکي يو نټ له خوا جوړيږي ،دا فلم دخپل سيا سي محتوا په درلودلو سره په ډير ښه وخت دپردې پر مخ را ځي، چې په متعددي هنري نړيوالي با ارزښته جا يزي تر لاسه کوي.او دنړۍ په مختلفو هيوادو کې نندارې ته وړا ندي کيږي خو په کابل کې ډير وروسته هغه هم دمحدودوکسانو لپاره ښودل کيږي.همدا راز نور فلمونه چې په خارج کي جوړيږي .((رقاص آتش٢٠٠٢)) (ډايرکټر: جواد باصل ) دامريکايانو سره په گډه ،(( نيلو فر در باران))٢٠٠٢ (ډايرکټر: همايون کريمپور ) دفرانسويانو په مرسته،(( هجرت٢٠٠٤)) (ډايرکټر: واحد نظري ) ددې فلم ديونټ دجيب په پيسو له گڼو تخنيکي نيمگړ تياووسره او داسې نور دي چې په نړيواله کچه د توجه وړ گر ځي او په مختلفو فستيوالونو کې لکه د((نانټ )) د دريمي نړۍ دفلمونو فستيوال په فرا نسه کې ٢٠٠٤ کال چې زياتره برخه يې افغاني سينماته وقف شوي وه.په اول وار يو فيستيوال په يوه افغانی فلم افتتاح کيږي . د جرمني د کولن په ښار کې فستيوال ٢٠٠٥ چې د شلو په حدودو کې لوړ او لنډ افغاني فلمونه پکې ښکاره شول او يوازې دافغاني فلمونو نندارې ته وقف شوی و . او همدا راز په اول وار ښځې نه يوازي دممثلينو په تو گه بلکه دډايرکټرانو په توگه (( سه نقطه ))٢٠٠٤(ډايرکټر: رويا سادات ). دډايرکتر د مرستيال او پروديوسر په توگه ستوری منگل ((هجرت )) اود اسې نور دسينما ډگر ته را دا نگي. په دې مر حله کې سينما خپله ژبه پيدا کوي، خو دا بيان تر يوه حده دخارجي مسلکي يو نټو په کومک تر سره کيږي . چې افغاني سينماگرانو ته د هنري بيان دتحقق امکان ميسره کوي .ولې په دي کې شک نشته چې موږ دخپلې سينما اتوريتې ته دنورو په سترگو کې ډير ليواله يوو، خو داهم بايد هيره نکړو چې زموږ فلم بايد هم په دننه په هيواد کې هم همدا اتوريته دخپلوخلکو په سترگو کې پيدا کړي چې د نورو مبتذله فلمونو چې همدا اوس په هيواد کې دپردې پر مخ را ځي نه يوازې ښه بديل بلکه زموږ دوا قعي هويت او ژوند څر گندوی وي . ددې لنډو خبرو په پای کې دې نتيجې ته رسيږو چې په افغاني سينماگرانو کې دا پو تنسيال شته چې افغاني سينماته ،سينما يې استتيک د پيچلي سينمايي هنري بيان سره اوسينمايي روانشنا سي ور په برخه کړي ، آن ديوې اکا دميکي او حر فوي سينما د جوړيدو زيری له ځانه سره لري ، خو په دې صورت چې سينمايي مسئولينو له خوا صادقانه کار ورته وشي ، چې فعلاً نشته .دخوارو وارو سينما گرانو ورستنيدلو ته لاره هواره کړي. ددولت له خواله مالي او معنوي پلوه په جدي توگه حمايه شي .چې ديوه سالم او حرفوي ارزښتو پر بنياد سينمايي مرکز په را منځته کيدو سره ټولو سينما گرا نو ته دکار زمينه دنويوتعهداتواو توقوعاتو په رڼا کې ترلا سه شي او همداراز موثره تبليغاتو او سالم نقد او ارزونه به دا امکان ترلاسه کړي چې هر څوک چې دفلم په جوړولو لاس پوري کوي دمسئوليت په احساس سره دا کار تر سره کړي . دهغې ور ځې په هيله چې با هو يته افغاني اوحرفوي سينما ولرو او پخپلو پښو ودريږو.  ",د افغا نستان سينما ته ځغلنده نظر
415,نازو پسرلی - تهران ايران,"
زه ښه پوهيدمه که ددې په کور کې ژوند کومه نو خپل هو يت به نه ښيم چې په  اصل کې د کوم هيواديم په دې ورځ زه او دکور خا ونده سره روانې وو چې ناڅاپه مې سترګې پرې ولګېدې  ډېره پريشانه وه  او وړه لور ېې تر لا س نيولې وه رشتيا ما ېې اول مخ او صورت ته نه ووکتلي لا ندېې پښو او پا جامې ته مې وکتل باور مې نه کېد ه ، دا به نه وي ، نشي کيداي ما په دې لو ي ښار کې د خپل و طن خلک نه پيژندل ؟ باور مې نه کېده ، نه اوس ېې هم نه منم  دالوي او ښکلی ښاردلته زمونږ غوندې غرېب او بې وزله خلک نه شي اوسېدلاي .
چې څومره رانېژدې کېدله ګومان مې په يقين بد لېده جر‍‍‍‍‍ات مې  غوښته زه بايد ترې پوښتنه وکړم چې ته ......... خو ما دروغ نه شوای ويلاي زه بايد د کور  ما لکې  ته معلومه نه کړم چې د کوم ځاي يم تر اوسه ېې زما په خبرو باور دی تل راته واېې چې زما خارجيان ډير خوښ دي اوستاخو ماشاا... عجيب استعداد دی څومره ژر دې زمونږ ژبه زده کړه ويل به ېې چې تېر ځل دې ما ته له  خپل وطنه بنګړي راوړل  دا ځل ساړي راوړه چې ستا د و طن  يادګار را سره وي.
ما به  ورته ويل : ولې نه خورې زه خوپه دې  مساپرۍ کې ستاسو غوندې ګاونډيان  نه شم پيدا کولاي زما پنځه ماشومان دي  او تاسوبيا هم خپل کور په کرايه راکړی  .
دوطن احساس دا هر څه را نه هېر کړل اوله ځان سره مې وويل څه ېې کوم  کورونه خو ډېر دي .
چې رانيژدې شوه نو بې اختياره مې پرې ږغ کړ وطنطارې ته افغا نۍ نه ېې؟
د هغې سترګې له اوښکو ډکې شوې او تر غا ړه سره ووتو و د کور ما لکې راته برګ برګ وکتل او روانه شوه.
 
نازو پسرلی 
۱۳۸۴/۸/۱۲
تهران  ـ ايران 
  ",احساس
416,حقمل,"
					    					    د ملى ارمان د ورځپاڼې د رپوټ له مخې د ولسى جرګې د رييس مياشتنۍ تنخوا ٣٥٠٠ډالر ښودل شوى  ده . همداشان د هر مرستيال له پاره ١٥٠٠ ډالر ، د منشى له پاره ١٢٠٠ ډالر او د هروکيل له پاره ١١٠٠ ډالر د مياشټى تنخوا ټاکل شوې ده  .د مشرانوجرګې مشرتابه او کيلانو  ته هم  
همداډول  تنخوا او امتيازات ورکول کيږى . د رپوټ له مخې  د استازو د مجلس رييس ته د مرمۍ ضد دموټر د رانيونى امر  هم د کرزى له خوا منظور شوى دى .د رپوټ پر بنسټ د پرلمان د غړو د يو مياشتې تنخواه ٣٩٢٩٠٠ ډالر چې ١٩٦٤٥٠٠٠  افغانۍ جوړوى ، اټکل شوې ده  .ورځپانې دغه رپوټ د ماليې وزارت دوړانديز او د افغان ولسمشر حامد کرزى د 
حکم د شميرې  او نيټې پر بنسټ خپور کړى دى .
					    ",د پارلمان د رييسانو او وکيلانو تنخواګانى .
417,حقمل,"
					    					    په کنړ کې يو موټر چې خوراکى توکى يې د امريکايانو فوځى اډې ته ليږدول د يو ريموټ کنترول ماين د چاودنې له امله ويجاړ شوى دى .د موټر ډريور او کلينر هم په دغه پېښه کې ټپيان شوى دى .د پېښې په اړوند څوک نه دى نيول شوى . ",په خوراکى توکو بار يو موټر له ماين سره لګيدلى  دى
418,حقمل,"
					    					    د افغانستان د علماوو شورا مشرتابه او غړو تيره ورځ له افغان ولسمشر حامد کرزى سره په کتنه کې دولسى او مشرانو جرګو  څخه خپل ملاتړ وښود، خو د دولت په يو شمير نورو برخو کې د ځينو کمزوريو له پلوه  پر دولت نيوکې وکړې . دوى د دينو مدرسو برخه کمزورې وبلله او د اطلاعاتو او فرهنګ وزارت ته په ګوت نيونى سره يې د صوتى او تصويرى خپرونو په هکله خپله انديښنه وښودله . په عدلي نظام کې يې له دوه ګونې چلند څخه هم يادونه وکړه  او له کزى څخه يې وغوښتل  چې د معافيت فرهنګ ته د پاى ټکۍ کيږدى .دټوليز فساد د مخنيوى په لاره کې يې د پوليسو او امنيتى چارواکو کړنى جدى ونه گنلې او زياته يې کړه د شراب خوړولو، راوړلو  اود ټولنيز فساد په وړاندې ددوى چلند سطحى دى .علماوو د داډول فساد د پراخيدو په هکله خپله انديښنه بيان کړله . ",افغان علماووله ملى شورا څخه خپل ملاتړ اعلان کړ
419,حقمل,"
د افغانستان او ايران د بهرنيو چارو وزيرانو پرون په کابل کې د کونسلي چارو او اړيکو دپراختيا يو تړون لاس ليک کړ .دواړو وزيرانو په خپلوکې د نيشيي توکو او دافغان د کډوالوپه هکله هم خبرې وکړې .د ايران د بهرنيو چارو وزير منو چهر متکى ددغه تړون لاسليک کول په واقعيت کې د کونسلي اړيکو پراختيا اوله افغانستان سره د ايران د همکاريو نوي فصل و باله . ده دافغانستان او ايران د اړيکو په هکله وويل چې د دواړو هېوادونو اړيکې ورځ په ورځ مخ پر پراخيدو دى اوهره ورځ ٢٠٠٠ ويزې ايران ته دتګ په موخه د ايران د سفارت اوقونسليو له خوا افغانانو ته ورکول کيږي اوپه تيرو څلورو کلونو کې ايران د افغانستان په بيارغاونه ،د امنيت په ټينګښت او سياسي ملاتړ په برخه کې رغنده حضور درلود او په دغو کلونو کې ايران ٣٠٠ ميليونه ډالر په بيلا بيلو برخو کې له افغانستان سره مرسته کړې ده .منوچهر د خپل يو ورځني سفر په ترځ کې له افغان ولسمشر حامد کرزي دهغه له مرستيا ل احمد ضيا مسعود او د ولسي جرګې د مشر يونس قانوني سره په جلا توگه کتنې درلودې او ددولت لومړى مرستيال او د ولسي جرګې مشر ته يې بلنه ورکړه چې په راتلونکې کې له ايران څخه ليدنه وکړي . ډاکټرعبدالله وويل چې په راتلونکې مياشت کې به افغان ولسمشر هم له ايران څخه ليدنه وکړي .افغان چارواکوله افغانستان سره د ايران د مرستو له کبله د مننې په څرګندونو سره د دواړو هېوادونو اړيکې د سيمې د ثبات، امنيت او سوداګر ۍ په موخه گتورې وبللې .دا خبري په داسې وخت کې تر سره کيږي چې افغان ميشت کډوال په ايران کې د هغه هېواد د امنيتې چارواکو د ناوړه چلند څخه سرټکوي او په وروستيو کې د ايران دهستوي پروګرام په سر د امريکا او ايران اړيکې ډيرې خړې پړې شوي دي او په دې برخه کې د دواړو هېوادونو ناندريو دير زور اخيستى دى .منوچهر په کابل کې وويل چې د يورانيمو غني کول د ايران حق دي ،او په دې برخه کې د ايران تګ لاره روښانه ده او سوله ايز هدف لري ، امريکا په دې اړوند دروغ وايي . ده په ټينګار سره وويل چې د امريکا او ايران داړيکو خړ پړتوب به د افغانستان او ايران پر اړيکو بده اغيزه ونه کړي ، ده د افغانستان او ايران اړيکې (يک روح ايم در دوبدن ) و بللې .  ",د ايران دبهرنيو چارو وزير : (يک روح ايم در دوبدن )
420,حقمل,"
					    					    د طالب اورپکو يو جګپوړې قوماندان ملا دادالله  له خبرى رسنيو سره په افغانستان کې دځانمرګى بريدونو دپراختياره خبره کړې او ويلې يې دي چې دوو سوو طالبانو تيارى نيولى دى چې ځان وژونکى بريدونه د دولتې او بهرنيو ځواکونو پر وړاندې تر سره کړى . دغه قوماندان چې خپله پښه يې هم په جګړو کې له لاسه ورکړيده له دولت سره جوړ جاړى ناشونى بللى دى .ددفاع وزارت وياند د طالب اورپکو د قوماندان داڅرګندونې پروپاګند وبللې .له بل لوري د ملى پخلاينې کميسيون
ددولت مخالفين   هڅوى چې له مخالفت او جګړو څخه لاس واخلى او له دولت سره يوځاى شى . ",طالب اورپکې او دډيرو ځان وژونکوبريدونو تيارى .
421,حقمل,"
نن دمرغومى ٦ نيټه ده چې په همداسې يوه ورځ ٢٦ کاله وړاندې روسانو په افغانستان په ډيره بېرحمانه او ناروا توګه يرغل وکړ .په همدې ورځ د هوا او ځمکې له لارې په زرګونو روسان له پرمختللو جګړيزو توپونو، ټانکونو او الوتکو سره د افغانستان خاورې ته راننوتل .حفيظ الله امين ېې وواژه او ببرک کارمل يې دتخت پر ګډۍ کيناوو.دروسانو ديرغل سره سم د افغانانو دوژلو ،نيولو ، بندې کولو ،ځورونو ، مهاجرتونواو دهېواد دورانيولړۍ لا زور واخيست ، له دې سره سم خونړي ولسي پاڅونونه هم پيل شول او د جهاد ليکي پياوړې شوې . له کلونو جنګ او سختو جګړو وروسته سرو لښکرو ماتې وخوړله او له افغانستان څخه ووتل .د روسانو له وتلو څخه څه نا څه ١٧ کاله تير شول .افغانان هرکال ددغې تورې او بدې ورځې يادونه او غندنه کوي .خو سږ کال دولت په کابل کې يوازې د اطلاعاتواو فرهنګ وزارت د کنفرانسونو په تالار کې د يوې خبرې غونډې په ترځ کې يادونه وکړه او ددولت وياند عبد الکريم رحيمى په خپلو لنډو خبرو کې دغه ورځ وغندله او زياته کړه چې اکثريت تيرې او اوسنۍ ستونزې د روسانو د يرغل څخه راولاړې او پاتې شوي دي .  ",دولت د مرغومى٦ يوازې په خبرې کنفرانس تيره کړه 
422,حقمل,"
					    					    افغان دولت د ملى شورا په چارو کې د نوى وزارت د جوړيده پريکړه کړې ده .د افغانستان دولت غواړى   د ملى شورا په چارو کې ددولت د نوي وزير د ټاکنې  څخه وروسته د همدغه وزارت  له لورى د حکومت او ملي شورا ترمينځ  کارونو ته يو خيلوالى و بخشى او د همدې لارې چارې په ښه توګه سمبال کړى . د دولت دوياند دوينا له مخې تراوسه دغې دندې ته وزير نه دى ټاکل شوى . دى وايى چې د وزير د ټاکنې څخه به وروسته دټولو وزارتونو کارونه ،دهمدغه وزارت اوزير له لارى   ملى شورا ته وړاندې کيږى .					    ",د ملى شورا په چارو کې د دولت دوزير د ټاکنو پريکړه
423,,"
ع : نورزی هلمند 
دهلمند دنادعلي ولسوالۍ يوتن خاليقداد چي له دوومياشتوراپه دې خوا ورك وو تيرماښام يې دهلمند دمركزلښكرګاه سميټي په سيمه كښې مړجسدوموندل شو .
دهلمند دجنايي آمريت مرستيال محمدهاشم هيبت وبېنواته وويل : نوموړي تن خاليقدادنوميدی چي دوې مياشتي ورك وو تيره شپه مويې مړی پيداكړي .
خوهيبت زياته كړه چي دنوموړي دمړيني په تورئې دده ميرمن زردانه اويوبل تن ملاغني نيولي دی چي هغوى پخپل جرم اعتراف كړيدي .
 
  ",په هلمند كښې يوې ښځي خپل خاوند وژلی دی 
424,انجنير نواب - ننګرهار,"
انجنير نواب - ننګرهار
د نړۍ اکثره خلک په دې حقيقت خبر دي چي د افغانستان د نفوس زياته برخه پښتانه تشکيلوي او هيڅ څوک له دې حقيقت څخه سترګي  نشي پټوﻻی . که چيري مونږ په کابل کي دقيقه سرشمېرنه وکړو نو دا به ټولو ته څرګنده شي چي په کابل کي د پښتنو نفوس له بل هر قوم څخه زيات دي خو دا هر څه زمونږ د درې لسيزو ناخوالو او جنګونوورک کړيدي دا ځکه چي په دغه دوران کي نوري ژبي په کابل محکومي وي او اکثره پښتنو خپله ژبه پريښوله او په نورو ژبو خصوصٌا په دري ژبو يې خبري کول پيل کړل . ددې که هر علت وي زه هغي پسي نه ګرزم. 
په کابل او زينو نورو وﻻياتو کي د پښتو ژبي د تعليمي نصاب دنه موجوديت  لمړۍ ګناه په خپله د پښتنو ده . دا ځکه چي دا اوس پښتانه په حکومت کي مکمل قدرت لري او په هره اداره کي پښتانه له نورو څخه زيات دي خو که چيرته په کابل کي کومي دولتي ادارې ته ورشي او عريضه دي په پښتو ژبه ليکلي وي نو لمړۍ همدغه پښتون ځوان ځواب در کوي چي (معذرت ميخواهم عريضه تان غلط است) که پوښتنه وکړې چي ولي غلطه ده ځواب يي داوي  چي ( به زبان پاکستاني است) په خپله پښتانه خپله ژبه پردۍ کوي او چيري په دري ژبه عريضه وليکي نو هغه صحيح وي او خصوصاٌ که ايراني لغتونه ولري نو هغي ته خو هيڅ څوک غلطه نشي ويلي. نو په دې ادارو کي مامورين پښتو ژبه په رسميت نه پيژني.
يو ځل زمايودوست د لوړو زده کړو وزارت ته ورغلی ؤغوښتل يې چي خپل ديپلوم تر ﻻسه کړي، هغه ويل چي ما عريضه په پښتو ژبه ليکلې وه نو د هغه وزارت يو لوړ رتبه مقام ته مي وروړله چي هغه يې امضاْ کړي او مربوطه شعبې ته مي واستوي، خو کله چي هغه جناب عريضه ولوستله نو ماته يې وويل چي ( عريضهء  تان غلط است برو ديګه عريضه بنويس) ما وويل صحيح ده زه ولاړم هماغه عريضه مي په دري ترجمه کړله بيا راغلم چي عريضه مي ورته وړاندي کړله نو هغه وويل چي( اينه الي فهميدي من همين زبان پاکستاني را هيچ خوش ندارم) عريضه يې  امضاْ کړله . نو په هغه وخت کي زه پدي مشکل وپوهيدم.
اوس تاسي قضاوت وکړۍ چي مشکل چيري دي او څوک ملامت دي. 
نو د اصل مشکل د حل لپاره بايد ټول پښتانه دا خپله وظيفه وګڼي او بايد مټي ررانغاړي چي خپلي ژبي ته بيرته حقيقي بڼه ورکړو.په هغه صورت مونږ کوﻻی شو چي پښتو رسمي  ژبه کړو او په کابل کي د پښتو ژبي مکتبونه پيدا کړو.
په کابل کي د مکتبونودتعليمي نصاب تبديلول پښتو ژبي ته يوه ډيره اساسي او په ځاي خبره ده او خدای دي وکړي چي يوه ورځ زمونږ دغه ارمان عملي بڼه واخلي، او داد هر افغان حق دی چي په مورنۍ ژبه تعليم وکړي، کابل دافغانستان مرکزدی حال دا چي دافغانستان له نيمايي څخه زيات نفوس پښتانه تشکيلوي خو په کابل کي يو مکتب په پښتو ژبه تعليمي نصاب نه لري، په پوهنتون کي به يو مضمون هم په پښتو ژبه ونه ګوري، استاد به پښتون وي خو درس به په فارسي ژبه ورکوي. دا ولي؟ که دا پوښتنه له همهغه استاد څخه وشي نو وايي چي محصلين او يا شاګردان په پښتو نه پوهيږي ځکه په دري ژبه درس ورکوم خو هيچا دا ونه ويل چي شاګردان يا محصلين په دري نه پوهيږي ځکه په پښتوژبه ورته تدريس کوم.
زمونږ جمهور رييس صاحب چي کندهاری دی او اصل پښتون ځان ته وايي په بيانيه کي 80٪ دري وايي او 20٪ پښتو واي خو د جمهوري رياست دوه محترم معاونين چي يو يې تاجک او بل محترم يې هزاره دي هيڅ کله له دري څخه په غير په بله ژبه نه غږيږي . داسي څوک به پيدا نه شي چي ووايي چي پلانی معاون صاحب په پلاني ځای کي په پښتو ژبه خبري وکړلې، او دا مشکل ټول پښتانه لري.
که چيري مونږ يو مجلس کي وګورو که 20 نفر پښتانه وي او يو تاجک وي نو دا به ټول په فارسي خبري کوي د هغه يو نفر تاجک لپاره . خو هغه يو نفر تاجک څخه به يو حرف د پښتو وا نه ورېدل شي .
نو راځی پښتنو ورونو او خويندو چي د خپلي مورنۍ ژبي د خدمت لپاره سره يو شو او په دولتي او غير دولتي ادارو کي خپله ژبه له پرديتوب څخه وژغورو او راتلونکي پښتون نسل ته يو څه خدمت وکړو، او هر څوک چي وايي چي پښتو ژبه غلطه ده هغه پدې پوه کړو چي دا ژبه يوه ملي ژبه ده او بايد څوک ورته غلطه ونه ويل شي.
 
   ",پښتو ژبه او افغانستان
425,حقمل,"
					    					    د ولسې جرګې په نننۍ غونډه کې چې زياتره خبرې د طرزالعمل په اړه ترسره شوې او پايله هم څرګنده نه شوه ،رمضان بشردوست وړانديز وکړ
چې بايد  دټولو وکيلانو شتمنۍ او ملکيتونه ثبت شى .  ده غوښتنه وکړه 
چې دغه ټکې ته دې په مسوده کې ځاى ورکړل شي . دبشردوست له دغه وړانديز  سره ډير وکيلان هم غږى وو ،خو دولسى جرګې د رييس له خوا بحث  پردغه موضوع بل وخت ته وځنډول شو .					    ",بشردوست :د وکيلانو شتمنى بايد ثبت شى .
426,حقمل,"
					    					    د هلمند ولايت د ګرشک په سيمه کې د يوې کورنۍ تول غړى د يوې کورنۍ شخړې له امله په ډزو وژل شوى دى . پوليسو په دې اړوند څوک نه دى نيولى . په وژل شويو کسانو ٣ ماشومان ، ٢ نارينه او يو ميرمنه شامله ده . پوليسو شک ښودلى چې دغه وژنه ددغه کورنۍ د زوم له خوا دسه شنبې په شپه رامينځ شوې ده . ",د يور کورنۍ ټول غړى په هلمند کې وژل شوى دى .
427,حقمل,"
					    					    د پروان پوليسو ددغه ولايت د سرخ پارسا د ولسوالى اوسيدونکى عزيزالله د غير قانونى وسلو د لرلو او ساتلو په تور نيولى دى .پوليسو منلې چې له نيول شوى کس څخه  يې يو شمير سپکې اودرندې وسلې 
لاس ته راوړې دي . نيول شوى کس په دې هم تورن دى ،چې د وسلې په زور يې خلک ځورل اود سيمې امنيت يې له ګواښ سره مخامخ کړى وو. ",په پروان کې يو وسله وال نيول شوى دى  .
428,حقمل,"
					    					    په هرات کې پوليسو يو سړى نيولى دى چې د خپلو دوو ځوانوزامنو په بېرحمانه وژلو تورن دى .د هرات د جنايى جرمنو سره دمبارزې يو چارواکى وويل ، دغه سړى چې عبدالخالق نوميږى او دغاښونو داکتر دى هغه وخت د پوليسو له خوا  د انجيل په ولسوالى  کې ونيول شو ،  چې  يو شميرسيمه يز اوسيدونکو او ګاونډيانوپر ده د وژنو شک کړى وو  .نيول شوى کس د پوښتنې پرمهال د خپلو دوو زامنو وژل منلى دى . پوليسو ددغه سړى ديو ځوان زوى مړىچې دده له خوا په پته ټوګه په خاورو کې خښ او پټ شوىوو ،پيداکړى دى او وايى چې سر يې پرې او بدن يې ټوټې ټوټې وو.د دغه ځوان عمر ١٦ کاله اټکل شوى  دى .اوس مهال
پوليس ددغه سړى د بل زوى د مړى د پيداکولو په لټه کې دى او وايى 
چې دغه سړى ،خپل بل ځوان  زوى چې ١٣ کاله عمر يې درلود،څو موده وړاندې وژلۍ دى . پوليسود دغو وژنو لامل کورنۍ شخړې او زورياتۍ بولي  ،اووايى  په  دې برخه کې يې پلټنې روانې دى .چارواکې وويل چې دغه سړى خپله ميرمن يو کال مخکې طلاقه کړيده .					    ",پلار دخپل زوى سر پريکړۍ دى .
429,حقمل,"
					    					    په کندهار کې  نن د امريکايانو د يو فوځى ګاډى د چپه کيدو له امله يو امريکايې مړ او څلور تنه ټپيان شوى دى . دغه پيښه هغه وخت رامينځ ته شوى  چې يو شمير امريکايى ځواکونه د قندهار په مربوطاتو کې د ګزمې په حال کې وو .په کندهار کې دولتى چارواکو ددغه پېښې پخلى کړى دى او وايې  ٣ تنه سرتيرى سر سرى ژوبل شوى او يو تن ژوبل شوى سرتيرى په روغتون کې دى . په پېښه کې د مخالفينو لاس لرل  په ګوته شوى نه دى . ",يو امريکايې سرتيرى مړاو٤تنه نور ټپيان شول .
430,حقمل,"
					    					    اړوند چارواکو په باميانوکې  نن يو نيم ټن ترياک وسوځول . افغان ولسمشر حامد کرزى د ملى شورا له غړو سره په کتنه کې يو ځل بيا  ددولت له ټولو مسولينو څخه په کلکه وغوښتل چې په خپلو اړوند وسيمو کې د نيشه يى توکو د کرکيلې ، توليد او قاچاق مخه ونيسى .
دا لومړۍ ځل دى چې په باميانو کې  دومره ډير ترياک سوځول کيږى . د سوځولو په وخت کې د بهرنيو موسساتو د استازو په ګډون يو شمير دولتى چارواکو هم برخه اخيستې وه . له بل لورى د ننګرهار والى ګل اغا
شيرزوى د دغه ولايت د يو شمير دولتى چارواکو  ،سپين ژيرو او د ولس د مشرانو د غونډې له لارې  د خپلو خبرو په ترځ کې  پر کروندګرو غږ وکړچې  په خپله خوښه دى د کوکنارو کروندى له منځه يوسى .
ددغه ولايت په ٩ ولسواليو کروندګرو کوکنار کرلى دى .ده ويلى که چيرې داسې و نه شي نو دى به په خپله دفوځى کميسيون له لارې په دې برخه کې  سخت عمليات  پيل کړى . همداشان د بدخشان څخه په رارسيدلو رپوټونو کې ويل شوى چې په هغه ولايت کې هم  دپخوا په پرتله  دوه برابره زيات کوکنار  خلکو کرلى دى  . کروندګر وايې چې دوى د مجبوريت له لارې  کوکنار کري .					    ",يو نيم ټن ترياک په باميانو کې وسوځول شول .
431,مېرخېل وردګ - ناروې,"
مېرخېل وردګ - ناروې 
وړمه ورځ مي په بيلا بيلو خبري رسنيو کي د رمضان بشر دوست لخوا د پارلمان د ريس ، نايبانو او غړيو د تنخواوو او د قانوني لپارۀ د مرمۍ ضد د ګاډۍ ( موټر )  لپاره د کرزی امر چي ورکړی يې دی، خبر مي ولوست په ريښتيا چي ډير دردونکی خبر دی تر کله به د مظلوم او بيچاره افغان ولس سره دا ډول جفا کيږي .
ګرانو هيوادوالو که هر څوک د يوه دردمند افغان په صفت د دوطن او مظلومو افغانا نو سره چي په ديرشو کلونو کي يې خپل ټول مادي او معنوي هستي له لاسه ورکړی او نن د يوې مړۍ ډوډۍ او د يوه خټين کورګي محتاج دي او هيڅ رڼا يې د خپل راتلونکي لپاره تر اوسه نه ده ليدلې، قضاوت وکړو نو هرو مرو به له کرزي صيب نه دا پوښتنه وکړو چي ته د يوه ولسمشر په توګه له د کړيدلي ولس سره دا جفا کوي او په يوه مياشت کي پرته له نورو لوژستيکي خرڅونو نه، ١٩٦٤٥٠٠٠ افغانۍ ته د پارلمان غړيو ته چي اکثريت يي د مظلومو افغانانو په وينو او قربانيو ميلونونه ډالر جمع کړي او  د هيڅ ډول نارو ا او ظلم نه يې مخ نه دی اړولی، ورکوي٠ ايا  هغه کونډي او رنډي په ياد لري چي هيڅوک نه لري او په يوه مړۍ ډوډۍ پسي هري نارو ا ته اړ دي, معيوبين چي د خپل قيمتي بدن غړي يې له لاسه ورکړي دي او نن هيڅ نه لري او د نورو د غاړي بار دی، هغه يتيمان چي په جګړو کي يې پلارونه له لاسه ورکړي او نن څوک نشته چي د ترحم لاس يې په سر راکاږي او دومره څه ورکړي چي د کوڅې او بازارونو له مزدورۍ خلاص شي .
بيځايه به نه وي که د طالبانو يو مثالي کار چي د افغان سفارتکارانو تنخواوي يې په نيمايي کړي او ويلي وه چي عجيبه دا ده چي ډير ملايان غواړي به بهر کي سفارتکار شي دا خو تنخوا ډيره ده او له اړتياوي يې ډيره ده. نو اوس به هر څوک زيار کړي چي د پارلمان غړي شي ځکه لوی بزنيس دی او پاتي شو د خلکو خدمت هغه هسي هم يو خوب دی، ځکه چي مونږ ټول د پارلمان مشر او اکثريت غړي پيژنو.
زه په خپل وار سره ،سره له دې چي د اداري فساد ډنډورې تر اسمانه جګي دي او خپله کرزي هم نن اعتراف کوي، وايم راشي چي لږ په غور سره ګام واخلو چي نور مو راتلونکی نسل ګرم نه کړي او دومره څه مو کړي وي چي پاک رب (ج)  مظلوم ملت او خپل وجدان ته سر ټيټی نه وه٠ د مثال په ډول که پرته له ترانسپورټي او لوژستيکي خرڅونو نه ټولو د پارلمان غړيو ته د دغه پيسو ٤٠% پيسې ورکړو نو مونږ په پاتي ٦٠% پيسو هره مياشت يو ښونځی يا کلينيک او داسي نوري وړې پروژې نه شو جوړولای ، فکر وکړی په ٥ کالونو کي څومره لاس ته راوړني ولرو,نو که دوی ريښتيا د خلکو وکيلان او مطلب يې د خلکو خدمت وي له د تنخواوو څخه به تير شي او په خپلو ګريوانو کي به سر ټيټ کړي او په ريښتيا به  خدمت ته مټي راونغاړي . زه په ريښتيا د بشردوست دا انساني او وجداني ګام په ځای بولم کاشکي دا ډول احساس له هر ا فغان سره پيدا شي هله به افغانستان اباد شي,او دا مي د ماليه له وزير نه او کرزي نه غوښتنه ده چي تاسو خلکو  او لوی رب (ج) ته ځواب ورکونکی ياست پريږدی دا د ملي مصالحت تر نامه لاندي معامله ګري چي د دې مظلوم ولس سره يې دا څلور کاله کاوه  تر څو به دا څو کسه بدمعاشان او ډاکوان چي ټول ولس ورسره يرغمل دی تر خپل څنګ ساتي کله يې په ټاکنو يو ځای ته رسوی او کله يې اوتومات د ملي مصالحت تر نامه لاندي يوه مقام ته ورسوي لږ فکر په کار دی په تيرو ٤ کالو کي مو څه وکړل له دغو جنابانو سره، ولي نور عالمان او کارپوهان نشته ،ايا صرف دا د ګوتو په شمېر څېرې دي چي نه سواد لري او نه د کار تجربه ، تر کله به زمونږ په سرنوشت دوی لوبي کوي .   ",د افغان مظلوم ولس د زړه فرياد
432, خادم کوچی -,"
					    					     خادم کوچی -  دپېړيو،پېړيودرباري واکمنۍدچلښت له امله دتل له پاره پښتوژبه له سترګواښ،نابودۍاوزموږټولنه له ستونزوسره مخامخ وه،نن هم زموږټولنه ډېرې ستونزې اوکړاونه په وړاندې لري،په ځانګري ډول په افغانستان کې دښوونې روزنې برخه ديادولووړده،دوګړيزوقوانينوله مخې ښوونه روزنه دهريوکوچني ياماشوم په ژوندپسې لومړنى حق ګڼل شوى دى،له دغه څه سره سره کوچنيانوته په خپله مورنۍ ژبه زده کړه ورکول هم يوه اړينه اوخامخادهغوى برخه اوحق ګڼل کېږي،خوله بده مرغه ترډېره ځايه اوپه ډېروځايونوکې له پښتوژبولوڼواوزامنوڅخه دغه برخه اوحق اخيستل شوى دى،ياپه يوه اوبله بانه، په يواوبل نوم،له يوې اوبلې لارې ددغوخلکودزده کړې په لارکې خنډونه اچول کېږي،دبېلګې په ډول ښوونځى نشته،ښوونکى نشته،کتاب نشته،دغه سيمه لرې پرته ده رسېدل ورته ګران دي،په وروستيوکلونوکې لاداچې ژوندموله ګواښ سره مخ کېږي اوداسې نورې ټګۍبرګۍ.... ددربارداداري پدل اواغېزپه مرسته په پښتني سيموکې په پښتنولوڼواوزامنوباندې دمورنۍژبې پرځاى نورې ژبې ورتپل شوې دي،دبلې ژبې ښوونکى اودبلې ژبې کتاب وراستول شوى دى،وګړيزوحقوقوته يې په سپکه سترګه کتل شوي دي اوله پښولاندې شوي دي. همدارنګه دراډيو،ټلويزيون،فلم اورسنيوله لارې له پښتوژبې سره داړوک،توپيراودوښنۍله مخې چلندشوىدى،دپښتنو لوڼواوزامنوته دتربيه تي چاروپه لارکې ستونزې،کړاونه،ايسارونه،پلمې،بانې اوداسې رنګونه رامنځته شوي دي چې زموږخلک اوژبه يې دنوروترپدل،اغېزاوغويمنډلاندې راوستلې ده اوداچې دخيال اوذهني خپلواکۍ له پلوه دغه ټولنه په بشپړډول ځپل شوې،ټکول شوې اويوه داسې ټولنه ترې جوړه چې ځينې ژبې په ډاډسره پرې همېشنۍواکمني کولى شي اوداچې واکمني ته به يې روا،اوپه ځاى کارويل کېږي. دافغانستان په ستروښارونوکې لومړني اومنځني ښوونځي شته چې ډېرښکولي،رنګين،وړنګاښ اوځلانده نومونه لري خوله بده مرغه پښتنولوڼواوزامنوته پکې خپله مورنۍژبه څوکاله وروسته ديوټيټ اولوېدلي مضمون په ډول ورښوودل کېږي،دافغانستان له ښوونځي اوپوهنتون څخه چې پښتوژبى زده کوونکى ووزي دغه ښاغلى يوټکى سمه پښتوژبه نه شي ليکلى له خپلې ژبې اوټولنې څخه دومره لرې تللى وي لکه:د دوراني کورنۍباباګان اوسرداران چې يوټکى پښتونه شي ويلى له خپلوخلکواوټولنې سره په ژباړه خبرې کوي،سرخوځونه اوخنداخوهسې هم دخبرومالګه بلل کېږي چې دخلکوترمنځ کېږي. دهمدغې ستونزې دپېژندلواودرک له مخې يوشمېردهيواداوخلکوخواخوږو درنومشرانو اودستاينې وړځوانانو دستونزوداواري،له منځه وړلواودزده کړې دحقونودلاسته راوړلوله پاره ديوپوهاوي په مرسته دخپلو خلکوپه سلګونوهغه غوښتنليکونه راټول کړل چې دافغانستان په ستروښارونواوپښتون ميشتوسيموکې دپښتوژبې ښوونځيو،پښتوکتابونواوښوونکوغوښتنه پکې شوې ده،دهلوځلو،منډوترړواواړيکوټينګولوپه ترڅ کې دغه خلک دپوهنې له وزيرښاغلي قرقين سره کېناستل.  له ښه مرغه دپوهنې وزيردخپلوخلکوله ستونزې څخه خپل ځان خبروباله دخپلوخبروپه ترڅ کې يې دخپلوخلکواوپوهنې په لارکې درې ستونزې په ګوته کړې:  لومړۍ:يوه ستونزه يې داوګڼله چې زموږډېرولوڼواوزامنوله هيوادڅخه دباندې زده کړې کړې دي،هيوادته دراتلوپه وخت کې بايدله هغوى سره څه ډول مرسته وشي.؟؟  دويم:څه ډول به دپوهنې وزارت وکولى شي چې دهيوادټولو،لوڼواوزامنوته په مورنۍژبه زده کړه يادزده کړې حق ورکول شي.؟؟  دريم:په افغانستان کې بايدخلکوته ديوډول خپلواکه ښوونځيودجوړولوحق ورکول شي.!!!  همداډول دپوهنې وزيرخپل انداوهوډښکاره کړويل سرله همدغه نن څخه که څوک وغواړي چې دخپلوخلکودلوڼواوزامنوله پاره ځاني ښوونځي جوړکړي دپوهنې وزارت ورته دکارکولوحق ورکوي.!!  داچې دافغانستان په ستروښارونواوشته ښوونځيوکې زموږدهيوادوالو،لوڼواوزامنوته په مورنۍژبه زده کړه ورکول شي ښه به داوي چې په هريوښوونځي کې څوکسيزټولګي جوړکړل شي دټاکلې شمېرې له مخې به ورته کتاب اوښوونکي زده کړه ورکوي.!!  دجرګګۍدغړوله خوادهغه خبرې دستاينې وړوبلل شوې،په کاري ډول دکوم ګام پورته کولوپه برخه کې پوښتنې وشوې.؟؟  دپوهنې وزيرژمنه وکړه چې دغه کاراوخدمت دخپل ځان له پاره يوتاريخي وياړبولي اوخامخابه يې کوي اوداچې دخپلوخلکوترمنځ توپيرنه کوي هيڅ يوافغان په نوروباندې لوړوالى نه لري دهيواد،ټولولوڼواوزامنوته به په مورنۍژبه زده کړه اودزده کړې حق ورکول کېږي.  دپوهنې وزيرز ياته کړه ډېرژربه ددغه ډول ستونزودلرې کولواوديوې متوازنې پوهنې دغوړېدنې له پاره دنړۍاوافغان دپوهانوپه کچه يوه څوورځنۍغونډه ياسمينارجوړکړل شي ددغوپوهانود لارښوونوپه رڼاکې به دراتلونکي ښوونيزياتعليمي کال له پيل سره سم به دهيواد،لوڼواوزامنوته په مورنۍژبه کتاب،ښوونکى اوپه ښوونځي کې ټولګى ورکول شي.  اوس څوخبرې دي چې زموږپه ټولنه ياپه ځانګري ډول په پښتنومشرانواوکشرانوپورې اړه پيداکوي . يوه ـــ دنړۍپه هرځاى کې چې وي بايددپوهنې دوزارت ددغې غونډې ياسمينارله جوړېدلوڅخه دې خپل ځان اوخپل خلک خبرکړي که دچاله پاره شونې وي بايدپه غونډه کې برخه واخلي.  دويم ــــ داچې کلونه،کلونه له پښتوژبې سره توپيري چلند شوى دى، سمه پرځاى پاملرنه نه ده ورته شوې،دهيوادپه اداري چاروکې زموږخلک اوژبه رټل شوې ده،په ذهني او کاري ډول زموږټولنه ټکول شوې ده له پښتوژبې څخه لرې اوپردۍشوې ده،دنوروژبوپه پرتله ددغې لرغونې اوپراخه ژبې په اړوند بېباوري رامنځته شوې ده،زموږدټولنې هريوغړى دنده لري ترڅوخپل خلک په دغه څه باندې باوري کړي چې دوګړيزې نړۍدټولوپوهنودزده کړې له پاره ستاسودلوڼواوزامنو مورنۍژبه ديوې کيلي يا کونجي ځاى لري که غواړئ چې خپلولوڼواوزامنوته رغنده زده کړه ورکړئ نولومړى خپله مورنۍژبه پرې زده کړئ دخپلې ژبې په مرسته خپل ارزښتونه پرې وپېژنئ دخپلې ژبې په مرسته دنړۍپوهنيزچاپېريال ته ورننه وزئ.  درېيم ــــ زموږدټولنې هغه خلک ديادونې اوننګونې وړدي چې دخپلوخلکولوڼواوزامنوته په مورنۍژبه دزده کړې ارمان ولري هغوئ کولى شي چې دپوهنې له وزارت سره دپوهاوي له لارې دښوونځي دجوړولوحق ترلاسه کړي اوچېرته يې چې زړه وغواړي دخپلوخلکودزده کړې له پاره ښوونځي جوړکړي،له دغه څه سره سره ځينې خلک کولى شي چې خپله پانګه دزده کړې په دغه سپېڅلې لاره اوخدمت کې ولګوي دنوي وخت له غوښتنوسره سم ښوونځي جوړکړي اودپيسوپه بدل کې د خپلوخلکولوڼواوزامنوته رغنده زده کړه ورکړي هم به يې پيسې ګټلې وي اوهم به يې خپل خلک لوستي وي. 					    ",پرېږدی ماشومان په مورنۍ ژبه زده کړه وکړي 
433,حقمل,"
					    					    نامعلومو کسانو  نن سهار وختى دکندهار ښار د ميرويس نيکه پر سيمه کې د نجونو پر يو ښوونځى د لاسى بمونو بريد کړى دى ،چې مرګ او ژوبله يې نه ده رامينځ کړې . يوازې يې دودانۍ کړکۍ ، دروازو او شيشوته يو څه زيان اړولى دى . پوليسو په دې اړوند څوک نه دى نيولى . ",د نجونو په يو ښوونځۍ د لاسى بمونو بريد شوىدى.
434,حقمل,"
					    					    د ښار جوړولو وزير  انجينير پشتون د زورواکو له خوا په دولتى ځمکو او ملکيتونو باندې  خيټه اچول   په هېواد کې يوه مهمه ستونزه وبلله ، او زياته کړه چې حل يې وخت غواړى .ډه تولو هغو کسانو ته چې په زور سره يې ددولت ملکيتونه  تر خپلې ولکې لاندې راوستلى خبردارۍ ورکړ ، چې دوه يا درى کاله وروسته به حتمې له دغو کسانو څخه ددولت ځمکې او ملکيتونه بيرته اخيستل کيږى .
په تيرو دريو لسيزو کې په هېواد کې په لوړه کچه دولتى ځمکې او ملکيتونه د يو شمير زورواکو له خوا غصب شوى دى  ، چې دا لړۍ لا هم  په ځينو سيمو کې روانه ده. له بلې خوا پر ښخصى ملکيتونو هم تر ډيره بريد ه  د زورواکو او وسله والو له خواتيرى شوى دى  ، او په جعلى اسنادو او قبالو سره يې د ډير شمير وګړو کورونه تر خپلې ولکې لاندې راوستلى دى . 					    ",له زورواکوڅخه به دولتىځمکې بيرته واخيستل شى
435,حقمل,"
					    					    د ماين د چاودنې په پېښه کې چې د کنړ ولايت د څوکۍ  په ولسوالى کې 
 د امريکايى عسکرو د ګزمې په وخت کې رامينځ ته شوه يو امريکايى او يو افغان سرتيرى وژل شوى او دوه تنه امريکايى سرتيرى ژوبل شوى دى .
په دغه چاودنه کې د امريکايانو يو فوځى ګاډى هم ويجاړ شوى دى . د کنړ ولايت يو امنيتى چارواکى وويل چې د پېشې په اړوند يې پلټنې پيل کړى دى .اوس مهال امريکا په افغانستان کې څه ناڅه ١٩٠٠٠ سرتيرى لرى .
 ",يو امريکايى او يو افغان  سرتيرى په کنړکې مړه شول
436,,"
",
437,حبيب اله غمخور,"
حبيب اله غمخور2005,12.28
هغه وخت چي ديوه ترهگريزبريد په پايله کښي دامريکا دمتحده ايالاتو دنړيوال تجارت ماڼۍ راولوېده ،امريکا سمدلاسه دطالبانو دنظام دړنگولو او په افغانستان کښې دنړيوال تروريزم دسازمان دجرړو دايستلو تر څنگ افغانستان ته دديموکراسۍ او اجتماعي عدالت دصادرولو هوډ هم وکړ .دبن کنفرانس داير شو اوهلته نړيوالوپه افغانستان کښي دخپلو پلويانو سره دڅلورومهمو دندو تر سره کولو پريکړه وکړه؛ دبن دکنفرانس پريکړې دنړيوالواو افغانانو دخبرتيا لپاره دجهان په ټولو مطبوعاتو کې نشرشوې .افغانانو چې له جگړي ،او هره ورځ په يوه اوبل نامه دوژني نه ستړي شوې وه، او له بلې خوا يې د مجاهدينو اوطالبانودهغه واک مزه چي تر يو ميليون زياتو انسانانو دهغه دڅه کلو لپاره خوږ ژوند دلاسه ورکړۍ و هم څکلې وه لکه په اصطلاح دمجاهدينو دحکومت نارواوو ،ظلم او سپکاويو چې افغانان دطالبانو رژيم منلو ته وهڅول ،او بياطالبانو هم داولس داسي وزوراوه چې دهيواد دنجات په خاطريې پر خپله خاوره د پردوتجاوزته غاړه کښېښودل . که څه هم امريکايانو يو ځل بيادهغو په وسيله دمؤقتي اداري دجوړولو تکل وکړ کوم چې ولس ځيني بيزار واو له هغونه يې نفرت درلود خو بيا هم داسي فکر کيده چې ممکن دايو تاکتيک وي . مگرمتاسفانه امريکا تر اوسه هم غواړې دهغو په وسيله دموکراسی پلې کړې کوم چې دخپل موجوديت په ټول دوران کښې يې ددموکراسۍ سره علنأ مخالفت کړيدۍ .څلور کاله دسترگو په رپ کي تير شول ، خوداسي تير شول چي افغانان دهغه نه کومه داسي خاطره چي څوک دي ورباندي فخر وکړي نه لري ،پر ټولو کړو وعدو سربيره تر اوسه هر څه پرخپل ځاي پاته دي کله کله چارواکي پر خپلو درغليو نوي پردي اچوي اوبس .يوشمير پسله طالبانو دددوو لويو جرگو دايرېدل ستر برۍ بولې اويااساسي قانون په گوته کوي ،پدې ورستيو کي دملي شورا تر ټاکنواو دپارلمان دکار نه وروسته خو په زيات افتخار سره ددداسي تاريخي بريو خبري کوي چې بديل يي زموږ دهيواد په تاريخ کي نه منې . دا دهرچاحق دۍ ،مگر بهتره او عادلانه داده چي هر څه پخپل نامه ونومول شې .امريکا ،انگليستان او ورسره نوروهيوادودبن تر کنفرانس وروسته دافغان ولس سره دداسي کارونو دتر سره کولو دژمنو تبليغ شروع کړ چي په خپله افغانان هيران شول ؟ څه پېښه شوه چې يودم داټول پر موږ دومره مهربان شول؟ سره لدې چې په حقيقت کښي امريکا دافغانستان دسياسي حالاتوپه اړونددخپلوپخوا نيو کړونو کړنو په پايلو هم پوره پوه شوې وه ؛يو په بل پسې دافغانستان سره دمرستو نړيوال کنفرانسونه جوړ شول هره ورځ په لسهاوو هئيتونه کابل او دهيوادنوروښاروته راروان شول ،دپخواني شوري اتحادپه شان يو ځل بيا ولايتونه پر هيوادو وويشل شول دبياجوړوني تر نامه لاندي نړيوال پروگرام طرحه او اعلان شو. مؤقتي اداره په عبوري او عبوري په دايمي اداره بدله شول ،پسله يوي لسيزي افغانستان بيا داساسي قانون ،او پسله 13کالو دملي شورا څښتن شو .پر ټولو اينکارنه مننونکو درغليو او ډوکه بازيو بيا هم داچې په ملک کښي قانون نه وې ،يادپارلمان دنامه درک نه وې او پرټولو سربيره بيله دې نه چې دچاخوښه وي او کنه واک ترلاسه کېږي ښه داوه چې په افغانستان کې دولسمشرۍ لپاره ټاکني وشوې . دلسمشرۍ لپاره دټاکنو دودله بده مرمرغه زموږ په هيوادکې نه و،دليل يې داو چې لومړۍ زموږ په هيوادکي شاهي رژيمونه وه چي واک ورته دميراث له مخي انتقالېده اوتر هغه راوروسته دوسله والوپاڅونونو،او بيادبهرنيانو په بربنډو مداخلو او دواک پر گدۍ دخپلوپلويانود کښينولو عنعنه او پروسه شروع شول ،که څه هم اوسنۍ ولسمشر دامريکا اونوروبهرنيو هيوادو په مرسته دمؤقتي او بيا عبوري اداري اوتر هگه وروسته ټاکل شوۍ ولسمشر وټاکل شو،چې په طبعي توگه په دغسي هيوادوکښې لکه افغانستان کله چې ددولتي واک څښتن ځان دوباره هغي څوکۍ ته چې لرې يې ځان کانديد کړي دناکامۍ چانس يي ډير کم دۍ ،زموږ افغانانو لپاره دا(( داوړو پزه اېښودل )) هم يو غنيمت ؤ ،خلکو په خوشحالۍ دولسمشرۍ په ټاکنو کې برخه واخيستل دکرزي صاحب دښه بخته له مخي داسي سيالان يي درلودل چي ولس په طبعي شکل بيله دنه بل چاته رايه نشوه ورکولاي برياليتوب تر لاسه کړ او تر هغه وروسته يي خلکو ته دنرمو او چربو کړنو وعدي ورکړې ، و لې وعدي لکه دبل هر چارواکي دوعدو ورکونکې هيرې شوې او افغانانو هم دداشان وعدو سره چې پلي کول يې خوب او خيالدۍ عادت کړۍ دۍ .زه نه وايم چې په دغو څلوروکلو کي هيڅ نه دې شوي مگر افغانانو ته دقناعت وړ ځکه نه دي ، چې يوخو پر دغو تر سره شوکارو په ميليارډوډالرو دلگېدو خبري هر ورځ يادېږې او له بلي خوا پدې ورستيو کښي يعني تر دوهمې نړېوالي جگړې راوروسته دالومړۍ ځل دۍ چې بهرنيانولخوا ديوه هيوادوگړوته ددوي دوطن د جوړولو او هلته ددموکراسۍ دپلې کولو ژمني ورکول کيږې . اوس افغانان په خپلو کې سره وايي داکوم نيم بنده کارونه چې شوي دا دبهرنيانو دمالي ،مادي او مستقيم گډون برکت دۍ ،که يې داټول کارونه لکه دولت خپلو افغاني پلايانو ته پرې ايښي واي فکر نه کيږي چې کوم کار دي تر سره شوۍ واي ،ځکه همدا اوس چې دپيسو ورکوونکی په افغانستان کې دننه هر څه کله نا کله څارې دغه حال دۍکه دوي نه واي خداي خبر چې يوه خښته به پر بله ايښودل شوي واي ؛ لکه همدا اوس چې له کورنۍ جگړي نه راپاته هغه خرابۍ چې بايد دولت يي جوړې کړې پر خپل ځاي پاته دي زموږ دولتي چاواکي دبهرنيو کمپنيو او خصوصې پانگوالو دپانگي اچوني او يا بلند مزله تعمير په تبليغاتو ځانوته دفرار لار پيداکوي . ځکه دوي په دې ښه پوهيږې چې اوس له افغانان څخه دحاکمانو سره دسپيناوۍ جرات اخيستل شوۍ دۍ .په هرصورت تر اوسه دبهرنيو بې شماره مرستو او پورو سره سره دومره ناخوالي شته چې کتابونه پرې ليکل کيږې ،اوس مي دليکنې موخه دملي شورا تر ټاکنو وروسته دملت نماينده گانو ته دمعاش دټاکلو خبر څيړل وه چې همدا لهظه دامريکا ږغ راډيو لخوا يې دولسمشر له طرفه دتصويب خبر خپورشو .چې تکرار يي ونه ليکم دبي بي سي نه ليکل سوۍ خبر دلته راخلم : د ولسي جرگې غړو ته معاشونه و ټاکل شول .د ولسي جرگې د ريس لپاره په مياشت کې 17500افغانۍ چې د 3500 امريکايي ډالرو سره برابرې دي ټاکل شوي ، دمرستيالانو لپاره يې 75000 افغانۍ چې 1500 ډالره کيږي او د هر منشي لپاره 65000 افغانۍ او د نورو غړو لپاره 55000 افغانۍ چې 1100 امريکايي ډالره کيږي ټاکل شوي دي . دادۍ دملت دنماينده گانو مياشتنۍ معاش چې دافغانستان له هغي بودجې څخه به دوي ته ورکول کيږي کوم چې که رښتيا وويل سې نژدي نوې په سلو کښي له بهره تمويليږې . اوس بايد ولس پوه شي چي دڅه لپاره سيالۍ ،تربگنۍ ،وژل ،ټکول ،تهديدونه ،درغلۍ ،په رايو کښي دانتخاباتو دکميسيون غړوته رشوت ورکول ،يا هغوي په مرگ تهديدول موجود و ؟کله کله خلکو په ډاگه ويل چې درايو دکارتو نه ډک صندوقونه باغچواو بانډو ته وړل سوی او هلته چې زړه يي غوښتي هغه کار تر سره شوۍ دۍ . رايي غلا سوی په شميرلوکې دبل په گټه رايي شميرل شوي دي ، خو اړونده چارواکو پر دغو ټولو سترگې پټولې .دا هغه واقيعتونه دي چي په نړيوالو مطبواعاتو کښې يي انعکاسات موندلي دې ،که په افغانستان کې چا دانتخاباتو ددرغليو په هکله کوم څه ويلې اويا يي هلته څه ليکلې ټول په خبر دي چې هغه دبل کانديد لخوادخپل دولتي او پوځي قدرت په تناسب تهديد شوۍ دی . پدې باورلرم چې دا وخت ژر يا وروسته راتلونکۍ دی چي دتيرو پارلماني ټاکنو په هکله به ټول هغه واقيعتونه او فاکټونه راوسپړل شي چې اوس يې څوک فکر هم نه کوې او يايې دسپړلو جرات نشي کولاي . زه پردغه موضوع اوس څه نه ليکم چي په سلو کې څوتنو په رښتيا سره دخلکو په رايه بيله کومي درغلۍ او ډوکه بازيو پارلمان ته لار موندلې ده ،يا داچې دنړيوالو مطبوعاتو دخپارشوو معلوماتو پر اساس چې په طبعي شکل دبشر دحقوقو دنړېوالو سازمانو اود خپلو څيړنو پر بنياديې ځيني مسايل تر اوسه خپاره کړيدي ، هغوي ليکې چې 60 په سلو کې جنگسالارو او هغو چي داوطن يي تر دغه سرحده وران کړۍ دی اودبشردحقونو څخه په تيري او جنگې جنايتونو متهم دې پارلمان ته لار موندلې ده . مگر اوس شپه او ورځ دولسمشر نه نيولې ټول دولتي چارواکي تبليغات کوي چي مجرم مجرم دۍ بايد قانون او عدالت حاکم وي . ولې حقيقت خو دادۍهغه چې بيوزله دۍ او جنگې دله ټپله نلري هغه محاکمې ته کشول کيږي ، اوهغه ته چي تر اوسه هم په همدغه دولس دارادې خلاف لار روان دۍ دولتي جگ مقامونه دملې مصلحت په دروغجن نامه ورکول کيږې . داهغه معلوم کسان چې ولس يي دمحاکمي غوښتنه لري ولې دولت او ولسمشرځکه څه نشي ورته ويلاي چې هغوي تر اوسه په زرهاوو په وسلوبار کسان او په لسهاو به دوسلو ډيپوگان ولري ،ځکه ددولت نطاقان او پر حقيقت سترگې پټوونکې دابهانې تراشي چې اوس ددغو مسلو دڅيړلو وخت نه دۍ ،که دولت دجنگي متهمينو او دبشر پر حقوقو دتيري کونکو دوسيې رااخلې هغوي امنيت په خطر کي اچوي . ولې ددې کار پايله به داوي چې دا جنگسالار به خپل ټول قوت په هر شکل چې وي ساتې ،په دولت کښي به ځانته غوښن ځاي پيداکوي ،پارلمان به په خپلو منگولو کې نسي او دهيروئينو قاچاق به په يوه او بله بڼه پر مخ بيايې . زه دامريکا دمتحده ايالاتو دسفير له ننۍ هغي وينا سره چې دآزادۍ په راډيو کې نشر شول موافق يم چې وايي : زه فکر کوم چي طالبان اوس زيات توان نه لري او ....زما په نظر دافغانستان راتلونکۍ واقعي دښمن يو ضعيف حکومت دۍ . حقيقت هم دادۍ چې همدا اوس ديوه ضعيف حکومت دجوړېدو اوپه هغه کښي دجنگسالارو او بنيادگرو ،قومې ،مذهبي او ژبني بې اتفاقيو اچونکو ماهران ځاي پر ځاي کېږي .که دغه مصلحتونه او دملي گټو خلاف جوړجاړۍ روان وي په دي بايد ټول باور ولرې چې ديوه غښتلی مرکزي حکمت جوړول به ناشونۍ او ستونځمن کار وې . ځکه داسي ښکارې هر څه دهغه چا پلاس کښي دي چي دهغه پر ضد کارول يي منطقي نه برېښې . ددوي تلاښ ددې لپاره و چي په حکومت اوپارلمان کې غوښن ځاي ولري تر څو وکولاي شې هر څه په خپله گټه او خپله خوښه وڅرخوې .لومړۍ بيلگه يې دوکيل صاحبانو لپاره دداسي لوړ معاش ټاکل دی چي په تاريخ کښې يې سارۍ نه ليدل کيږي .البته زما ټول وکيل صاحب ځکه هدف نه دي چي ممکن يوڅو دگوتو په شمار وکيل صاحبان رښتيا هم زيات مالي توان ونه لري خواوس په يوه حساب پارلمان ته راغلې دې ،مگر تر کومه ځايه چې اورېدل کيږي غوڅ اکثريت وکيلان غريب نه دي ،په لسهاو زره ډالره يي مصرف کړه تر څو پارلمان ته راشي ،ځکه اوس ورته دامعاش نورهم لږ ښکارې او دابهانه کوي چي دوي گويادخپلو مؤکلينو سره ناسته پاسته لرې ځکه يي مصرف زيات او معاش لږدۍ ؛ خو داخبره دمنلو وړ ځکه نه ده که معاش رښتيا هم لږ دۍ کيداي داسي هغه وکيل صاحب چې دامعاش ورته لږ ښکاري پخپل ځاي هغه چاته پرېږدي چې ددغه ټاکل شوي معاش په نيمايي به په زياته خوښۍ دشوراوکالت قبول کړي . دملت استازي دابايد هيره نکړې چې ددوي ديوې مياشتي معاش ديوه عادي افغان مامورددوکالود معاش سره برابر دۍ ،او دا بيچاره مامور هم لکه بل هر افغان په کور کښې اوه اته تنه ډوډۍ خواره لرې .نه پوهيږو چي ولسمشر پر دغه سربيره چې يو شمير هغو کسانو ته يې چي دولس تر پوښتنو او گروېږنو لاندي وه پارلمان ته دلاري پيداکولو سربيره ددوي لپاره داسي لوړ معاش چې په اورېدو يې هر افغان حيران پاته کيږي د سياسي رشوت په بڼه وټاکه او که بله کومه خبره وه؟ دادومره پيسې چي يوازي ددوي معاش دۍ ،ددفترو ،سفرو ،ليدنو کتنو او نورو رنگارنگ لگښتونو دمصارفو خبر لاتر اوسه نه دۍ خپور شوۍ چې هغه به په کومه کچه ټاکل شوي وې ؟ که څه هم اعلان وشو چي په دغه معاش کي دکور کرايه ،دتليفون او دترانسپورت لگښت شامل دی ، خودداسي دلايلو په ويلو سره دانسان سره بې شماره سوالونه پيداکيږي چي زه به يې دبېلگې په توگه څومطرح کړم :۱/ هغه وکيلان چي په کابل او کابل شاوخو اکښي کورونه لري او همدا اوس پکښي اوسې هغوي چاته اودکوم کور کرايه ورکوي ؟۲/ نسوه کيداي کارته دوړلو او راوړلو په خاطر ميني بوسونه رانيول سوې واي او هغه گمارل شوي واي چي دوي شوراته راوړې او ماذديگر يې بيا بيرته کورونو ته ورسوې . دا رانيول سوی ميني بسونه به څو دوري دپارلمان په خدمت کښې واې .۳/ که کوم وکيل صاحب دورځي په جريان کي د شخصي کارولپاره ځې داددهغه ستونځه ده ،ملت ولې دهغه دشخصي کارو دسرته رسولو دمصرف پېټۍ پر اوږويوسې؟۴/ که وکيل صاحب دخپل کوم مؤکيل سره کوم دولتي دفتر چې که ددغه بيچاره هلته کار بند دۍ ځې ،که دهغه څخه دنورلگښتونوغوښتنه ونسې افغانان دومره غيرتې خلک دې چي تل يي وکيل صاحبان دخپلوکارو دخلاصولو لپاره ترانسپورټي لگښتونه پر غاړه اخيستي دې ، دا وکيل صاحبان هم له هغوپخوانيو نه بېلېداي نشي .۵/ په پښتو کې يو متل دۍ وايي : ((څوک چې پيلان کوې دروازي دي لوړې ږدي )) هغه کسان چې غواړې وکيلان شي او تل ولس ته دخدمت ډبره پر ټټر وټکوې بايد لږ او ډير لگښتونه پر غاړه واخلي ،که څه هم زه اوس ددغو لگښتو دحقيقي لگښت په هکله ديو لړعيني دلايلو له مخې څه نشم ليکلاي ،کله چې يې وخت راغلۍ داسوال به هم خپل ځواب پيداکړې بايد په خپلو امکاناتو دخپلو مؤکيلينو سره دمرستي لپاره ودانگې .۶/ که همد لهظه يوازي دملي شورا دغړو معاش وسنجووداسي عدد په لاس راځي : دملي شورا دټولو غړو معاش له رئېسه تر عادي وکيله دکاله تقريبأ (( 4714800 )) ډالره کيږي .داپه داسي حال کي چي ديوه عادي مامور معاش په مياشت کي تر 70وډالرو نه لوړېږي يعني په کال کې 840ډالره اوکه دهغه چا چې دهغوي دقربانۍ په برکت يو شمير ښاغلو پارلمان ته لار پيداکړې يعني معيوبينو او معلولينو معاش چې دمياشتي تر 10او يا 20ډالرو نه اېضافه کيږي پر تله شي نو ديوه سالم عقل دخاوند سره داسوال پيداکيږي چې زموږ وکيل صاحبان دکوم ملت استازې دی ؟دهغه چې هغوي دلوږي مری ؟ او دوي بايد دهغو داستازوپه بهانه په کال کې په متوسطه توگه چې ټول سهولتونه په نظر کې ونيول شي 15زره ډالر عايد ولري ؟ ولي هغه چې دا کسان يې خپل استازي ټاکلي ، چې يوه کټگوری يې په دولتي کارو مصروف دي او دولت بيله هغوي نه کوم مفهوم نلري په کال کښې له 720 نه تر 840 ډالرو کلنۍ عايد لرې او دهغو چې خپل ژوند يي تر دغويو شميرکسانو چې پارلمان ته راغلی قربان کړۍ او کلنۍ عايديې 120او 240 ډالرو تر منځ دۍ .هغه خبره ده کله چې داډول کسان دولس نه رايه تر لاسه کوي وايي زه ستاسو نوکر او خدمتگاريم کله چې واک ته ورسيدل بيا دا بادارنوکر او نوکر داسي بادارشي چې ورسره دخبرو کولووخت نه پيداکيږې .وړانديز : ۱/ که په رښتيا سره دملي شورا غړي ځانونه دوسل استازي بولې لومړۍ دهيواددهغو ناخوالوپه هکله بايد فکر وکړې کوم چې حل کول يې دلومړيتوب حق لري .۲/ هغه يو شمير کسان چې پارلمان ته لاره پيداکول يې دخلکو سره سوال دۍ دا وايي چې اوس به دوي خپل ځانونه په عمل کې ثابت کړې چې دوسل او هيواد سره مينه لرې او په رښتيا غواړي وطن ته خدمت وکړې لازمه ده چې ديوه افغان په توگه تر دومره لوړ معاش او دماليې دوزارت اويا بل کوم مقام دسياسي رشوت اخيستلونه ډده وکړي ،ځکه بيله نورو لگښتونو دپارلمان دغړو ديوکال په معاش کيداي شي داسي يوه فابريکه جوړه شي چې هلته به تر دريو سوو زيات کارگران کار تر لاسه کړي او دتل لپاره به دهيواد په ملي پانگه کښي ديوي گټوري مؤسسې په توگه دافغان ولس دگټې اخيستنې لويه منبع وې .ولس ته خدمت په خبرو اوشعارو په حقيقت کښې دهغوي دغولونو معنا لري ، دولس رښتيانۍ دوست او خدمتگار هغه څوک دۍ چې په مادي او معنوي لحاظ يې دخپل ملت دښيرازۍ په لاره کښې قرباني ورکړه .دداسي ډبلو معاشو ،لکسواو بېشميره امکاناتو خاوندان نشي کولاي ووايي چې دوي دهغه ولس استازي دې کوم چې اوس له يخنۍ نه او په اوړې کښې له گرمۍ نه خپل خوږژوند دبې کورۍ او وزگارۍ په خاطر له لاسه ورکوې . يو دلوږې او غريبۍ په اساس دمريضۍ نه شکايت کوي او بل دزياتو او لکسو خوړو دخوړلونه .هيوادوالو اوس تاسو قضاوت وکړۍ چې دحه پر سره جگړه ده؟ پدې هيله چي ملي او انساني احساس زموږ ټولو افغانانو وجدان نا ارامه نکړې .  ",اوس پوه شوې چې دڅه پرسرجگړه ده ؟
438,حقمل,"
 د افغانستان د ملى شورا په تيرژوند کې چې ټول ټال تر نن پورې لس ورځې کيږى د بحث وړ جنجالي او اوږدو خبرو د ولسى جرګې کړنې او کارونه له يو شمير غبرګونوو او نيوکو سره مخامخ کړى دى . دولسى جرګې پرونۍ غونډه يوازې د يوې 	 حقمل - کابل

د افغانستان د ملى شورا په تيرژوند کې چې ټول ټال تر نن پورې لس ورځې کيږى د بحث وړ جنجالي او اوږدو خبرو د ولسى جرګې کړنې او کارونه له يو شمير غبرګونوو او نيوکو سره مخامخ کړى دى . دولسى جرګې پرونۍ غونډه يوازې د يوې مادې پر دوو بندونو په اوږدو ناندريواو سرخوږيوسره تيره شوه .د ولسى جرګې په پنځه ورځنى کارى ژوند کې ددغې جرګې مشرتابه او غړى يوازې وتوانيدل چې د ګړنلارې پر ١٣ ماد و جوړ جاړۍ وکړى .د ولسى جرګې کړنلاره ټول ټال ٢٠ فصلونه او ١١٢ مادى لري .په پرونۍ غونډه کې له ډيرو اوږدو بحثونو اوتودو خبرو دوى پر دې سلا شول چې پارلماني ډلې د سيمه ايزو، قامى ،مذهبى ،شخصى او ژبنيو ګټو پر بنسټ نه شى جوړيداى او له سياسى ملحوظاتو څخه بايد لرې وي .داسې وړانديزونه هم وو هغه پارلمانى ډلې چې رامينځ کيږى دوه دريمه برخه يې بايد د يوقام څخه نه وى ، مګر د ولسى جرګې دغړو او ناستې دننه داسې هڅې له ورايه ترسترګو کيدې چې د همدغو تعصوبونوپر بنسټونو ډلې د جوړيدو په حال کې وې او د غړو ترمينځ ژور اختلافونه له ورايه بريښدل . له بل لورې د ولسى جرګې مشر يونس قانونى پرون وويل ،چې ځينې موسسات د پارلمان په چارو کې مداخله کوى ،ان تردې پورې چې ځينې استازو ته د مرګ ګواښونه شوى دى ، ده د دغه موِضوع د جزياتو له ويلو څخه ډډه وکړه خو زياته يې کړه چې ډير ژر به پرې بحث وکړى .د ولسى جرګې غړې ميرمن مبارز بيا د ولسى جرګې مديريت کمزورى وباله او دپارلمان د مشرتابه دجدى چلند غوښتنه يې درلوده . دولسى جرګې يوې بلې غړې قدريې يزدان پرست پرته له دې چې دهېوادونو او موسساتو نومونه واخلى وويل چې د سيمې او ګاونډى هېوادونه او ځينې موسسات په پارلمان کې د خپلو ګټو دتامين په موخه مداخله کوى اويو اړخيزه عمل کوى . د ولسى جرګې بل غړى رمضان بشردوست بيا وايې چې پارلمان د افغانستان دواقعيتونو ښکارندوى نه دى . دى د ملى شورا دمشرتابه اوغړو دمياشتنى تنخواسره توافق نه لري او وايې چې لومړۍ بايد د غربى او جنګى شاهزاده ګاتو او بهرنيو سلاکارنو تنخوا راټيټه شى او وروسته وکيلان خپلو ځانو ته داسې تنخوا وټاکى چې د افغانى ټولنې د شرايطو سره سمون ولري ،ځکه د خلکو استازى بايد د خلکوهينداره وى .مګر يو شمير نور بيا د بشردوست له خبرو سره هم غږى نه دى اواو سنۍ تنخواې کمې بولى . د ولسى جرګې يو بل غړۍ داکتر کبير رنجبر په دې عقيده دى چې د پارلمان ٩٠ فيصده غړى تنخوا ته اړتيا نه لري اودغه پيسې بايدد يتيم خانو او اړو کسانو په پته واستول شي .رنجبر ديوې معقولې تنخوا پلوى دى او وايې چې دتنخوا کموالۍ به د استازو په مينځ کې فساد ډير کړى . د ملى شورا دموقتې دارلانشا مشر لودين وايى په مياشتنۍ تنخوا کې د هروکيل دکور کرايه ،د ټلفون،خوراک او دموټر د تيلو لګښت او خرڅه هم په پام کې نيول شوې ده . دې داډول خوږو او ترخو خبرونو ترڅنګ دوکيلانوتر غوږو پورې د خوښۍ يو شمير نور په زړه پورې خبرونه هم رسيږى هغه داچې ملګرو ملتونو د وکيلان له پاره د ( سيل) برنامه او پروګرام لرى چې د هغې له مخې به يوشمير وکيلان د نړۍ له پارلمانو څخه ليدنه وکړى او د همدغه پروګرام له مخې به وکيلانو ته دانګريزى ژبې او کمپيوتر د زده کړې کورسونه هم جوړشى . له دې سره سم د بشرى حقونو دخپلواک کميسيون مشرې سيما ثمر يو ځل بياپه ملى شورا کې د يو شمير جګړه مارانو او دبشري حقونو دسرغړونکو په شتون باندې د خپلو پخوانيو نيوکو ياد تازه کړ او زياته يې کړه چې دټاکنودقانون دنشتوالې او مکانيزم له امله دا ډول کسانو ملى شورا ته لار پيدا کړه او دوى به د جرم د تثبيت په وخت کې خلاص والۍ ونه لري . سيماثمر د يو شمير واليانو او د دولت په نورڅوکيو کې دبشرى حقونو د سرغړونکود شتون خبره هم وکړه .  ",په ولسي جرګه کې څه تيريږي .
439,حقمل,"
					    					    د خلکو د اسلامى وحدت ګوند پريکړه کړى چې د اپوزيسيون له ډلې څخه ووزى  .ددغه ګوند مشر او دولسى جرګې غړى استاد محقق  خبرى
رسنيو ته وويل چې  له وتو وروسته به خپلې دوستانه او ښې اړيکې  له اپوزيسيون سره ساتې ، خو نه غواړى نور يې ګوند په اپوزيسيون کې کډون ولري . د اپوزيسيون مشرى يونس قانونى کوله .د ولسې جرګې د رييس د ټاکنو پر مهال  استاد محقق د استاد سياف  او استاد ربانى د يونس قانونى په ګټه له خپل کانديتوب څخه تير شول .يونس قانونى د ولسى جرګې د مشرتوب د څوکۍ ترلاسه کولو وروسته وويل چې نور به د اپوزيسيون مشرتوب ونه کړى . محقق داهم ويلى چې په اپوزيسيون کې ژبنى او سمتى کړۍ شته  او په کې د جنبش ،ازبکو يا پشتنو ونډه نه شته.					    ",استاد محقق له اپوزيسيون څخه گوښه شو.
440,,"
جلالزی
د جمهوریت روغتون به د 20 ملیونو امریکایي ډالرو په لگښت په پرمختللي سیسټم جوړ شي دا ټکي نن په افغانستان کښي د چین سفیر څرگند کړ .د جمهوریت روغتون ودانۍ څه باندي یو کال مخکي وروسته له هغه د 20 تنو په مرگ او ژوبل کیدو تمامه شوه چه ځیني برخر یې را ونړیدې.دا روغتون چه د پلازمینه کابل په زړه کښي موقیعت لري په دې 20 ملیونو امریکایې ډالرو به په 10 پوړو کښي ودانه او 350 بستره به ولري  ",جمهوريت روغتون به په عصري ډول جوړيږي
441,,"
					    					    جلالزی دا ورځ نن د سل گونو تنو فرهنگیانو په گډون په کندهار کښي ولمانځل شوه . له نن نه یوازي 300 کاله مخکي حاجي میرویس نیکه د کندهار ښار په کوکرانو کښي د گرگین په وړاندي په پاڅون لاس پوري او هغه یې له مینځه یوړ. پدې غونډه کښي د افغانستان د گڼو ولایتو د فرهنگیانو تر څنگ له گاونډیو هیوادو راغلو فرهنگیانو هم گډون کړی وو ",د هوتکیانو د پاڅون ورځ ولمانځل شوه 
442,حقمل,"
					    					    په سعودى عربستان کې  د بيت الله شريف يو زيات شمير افغان زيارت کونکو په هغه هېواد کې د روغتيايى اولارښونې په برخه کې له زياتيدونکو ستوزو څخه سرټکوى او وايې چې په دې برخه کې د حج او اوقافووزارت ټولې ژمنې غلطې وې . افغان زيارت کونکې وايې دوى نه روغتيايى ډلې ليدلى او نه لارښودې شته چې دوى ته رهمنايى وکړى .
دحج او اوقافو وزرات د تيرکال ترخو تجربو په پام کې نيولو سره سږ کال افغان حاجيانو ته دې زياتو اسانتياوو ژمنې کړې وى . محمد امين چې له خپلې ميرمنې سره  يوځاى  عربستا ن ته تللى  بينوا ته په ټلفونى ليکه  د حج او اوقافو وزرات د چارواکود چال چلند په هکله  ډيرې توندې او ترخې خبرې وکړى  او زياته يې کړې چې د اوسيدنې په ځاى کې ډيرې ستوزې لري او دولتى چارواکو دوى  ته دوکه ورکړې ده .د افغان حاجيانو ستونزې په داسې مهال  کې رابرسيره  او بربنډه شوې چې تراوسه ٦ تنه افغان زيارت کونکې په عربستان کې په حق رسيدلى دى . له بلې خوا د حج وزارت يو چارواکې وويل چې دوى په مکه مکرمه  يو ډله ورانکاران هم نيولى او د سعودى پوليسو ته يې سپارلى دى . سږ کال  څه ناڅه ٢٥٠٠٠ افغانان د بيت الله شريف د زيارت په موخه عربستان ته تللى دى .  ",د بيت الله شريف دافغان زيارت کونکوستونزې 
443,حقمل,"
					    					    د کنړوالى وفا وايې چې د سيف الله په نامه ددولت يو مخالف قوماندان له خپلو ١٥ تنو پلويانو سره  په دغه ولايت  کې د ملى پخلاينې د پروسې سره يو ځاى شو او له خپل وسله وال مخالفت څخه يې لاس واخيست  . ده وويل  دغه قوماندان وړاندې له دې د اسلامى ګوند چې حکمتيار يې مشري کوى اړيکې درلودې .وفا وايې تر اوسه ٢٤٠ تنه مخالفين په کنړ کې له دولت سره يوځاى شوى دى او خپلې وسلى يې دولت ته سپارلې دى . ",په کنړ کې يو مخالف قوماندان  له دولت سره يو ځا شو
444,,"
					    					    جلالزی د ملگرو ملتو سرمنشي کوفي عنان وویل چه دا نوی مسول ټام کوینگز نومیږي او د المان تابعت لري او د افغانستان د یوناما څانگي چاري به وروسته له دې ورپغاړه وي . نوموړي به د فرانسوي جان ارنو پر ځای کار وکړي . جان ارنو د 2004 میلادي کال د فبروري له میاشتي د افغانستان د څانگي مسولیت لرل . خو ښاغلي کوینگز مخکي تر دې په کوسوو او گواتیمالا کښي هم د ملگرو ملتو د څانگو مشرتوب کړی دی ",د ملگرو ملتو د افغانستان د څانگي نوی مسول وټاکل شو 
445,,"
ميرويس جلالزی
سل ټنه چاودیدونکي توکي چه افغانستان ته په لار ووتري تم شوي دي  د هند میرور ورځپاني په رپوټ چارواکي وایي دا چاودیدونکي توکي چه په 6 لویو کانټینرو کښي بار وو د سړک جوړوني په یوهندي کمپنۍ پوري اړوند وو چه د هند په سمندرگي کښي وروسته له هغه له بیړۍ تر تم شول چه د بیړۍ چلونکو په وینا بیړۍ له سخت توپان سره مخ او لري نه وه چه په اوبو کښي ډوبه شي . تر اوسه نده روښانه چه مواد څه شوي دي . دا چاودیدونکي توکي چه د غټو ډبرو او غرونو په الوزولو کښي ترینه کار اخیستل کیدل د بیا ودانولو په یو هندي شرکت پوري چه په افغانستان کښي کار کوي اړوند وو . دا توکي چه ډول یې د (وینیکس 90 ) له کورنۍ وو ډیر خطر ناک په گوتو شوي دي . د هندي دې بیا ودانولو شرکت چارواکي بیا وایې چه دا کانټینرونه یې د توپان پر مهال یو په بل پسي سمندر ته ورغورځولی دي ځکه د 6 تنو بیړۍ چلونکو ژوند توپان له خطر سره مخ کړی وو او بیړۍ دډ وبیدو په حال کښي وه . دا شرکت چه بیړۍ ور پوري تړلې وایې بیړۍ وروسته له هغه چه بیرته د ممبيي ښار په لور روانه شوه له 6 چلونکو سره یو ځای د هند پولیسو نیولې او ترینه پوښتني پیل شوي دي . د هند د کورنیو چارو وزارت یو مقام چه و یې نغوښتل نوم یې واخیستل شي وویل د کورنیو چارو ، د چاودیدونکو توکو د مهارینو او استخباراتي مامورینو یو دلگۍ په کار گمارل شوې تر څود پیښي اصلي عامل روښانه او د چاودیدونکو توکو پته ولگوي .دا توکي لمړی له هند نه د ایران د بندر عباس او وروسته بیا د افغانستان خاوري ته د لیږلو په حال کښي وو چه پیښه رامنځ ته شوي ده  ",سل ټنه چاودیدونکي توکي تري تم شوي دي 
446,ميرويس جلالزی,"
ميرويس جلالزیدا خبره وروسته له هغه رابرسیره شوه چه د افغانستان د خلکو د اسلامي وحدت گوند مشر محمد محقق خپل گوند د تفاهم جبهې له 15 ډلیزه کتار نه گوښه کړ .ایا څه دلیل به وي ؟ایا محقق به غواړي چه بله ستره جبهه جوړه کړي ؟کارپوهان وایي وروسته له هغه دا گوند د تفاهم له ډلی د بهر کیدو په درشل کښي شو چه محمد محقق د ولسي جرگې د ریاست د چوکۍ مقام ته له خپلي گټي نه د استاد سیاف په گټه تیر شو .ایا اوس نو د هزاره اقلیت او پښتنو تر منځ چه په وار یې په پخپلو کښي سره جگړې کړي ستونزي موجودي نه دي چه یو لوړ پوړی مقام بل مقام ته له خپلوگټو لاس په سر شو ؟ دې پوښتني ته اوس نو هر څوک ځواب ورکولای شي خو په یوه شرط؟محمد محقق وایې ځکه له تفاهم جبهې خپل گوند په شاکوي چه د ده په اند اوس نو د دې جبهې مشر محمد یونس قانوني نشته چه د دوی تر منځ یو یوالی راولي .ایا د محقق خبري به ریښتیا وي ؟ایا دا به دلیل وي ؟د افغانستان د خلکو د ملي وحدت گوند مشر ځواب ورکوي:نغواړم زمونز پخوانۍ جبهه وروسته له دې د دولت په وړاندي په خپل سیاسي مخالفت کښي سره گډه وډه شي او دا سي حال رامنځ ته نشي چه د هر گوند مشر به د خپل سر پالیسي جوړونکی او پلي کونکی وي او دا به هغه وخت وي چه د محقق په وینا د د وی د جبهې هغه پالیسي به له خپل اصلي کړن لاري وگرځي او په خپلو کښي به سره په لفظي شخړو اخته شي .کارپوهان وایې محمد محقق وروسته له هغه خپل گوند د ملی تفاهم له ډلي په شا کړ چه د پلویانو له خواه ئې پرې زور واچول شو او ورته وویل شو چه مونږ له پښتنو سره اوږدې شخړي کړي نو ولي تا اوس له پښتنو سره گټي شریکي کړي .محقق به شاید د کارپوهان دلیل ومني خو په خوله څه نه وایې اوس نو سیاف څه کوي ؟ایا سیاف د ولسي جرگې څوکۍ وگټله ؟د دې پوستنی ځواب نه دی ؟ایا د یونس قانوني او محمد محقق تر منځ به وروسته له دې اړیکي چندان خوندوري نه وي ؟خو بیا هم د افغانانو په منځ کښي یو ضرب المثل دی چه (...........)ایا سیاسی مخالفین ( اپوزیسیون ) به وروسته له دې هغسي قوي نه وي لکه دپخواه په شان چه دحامد کرزي په حکومت به یې نیوکي کولې ؟اوس نو داسي گنگوسې هم د خلګو تر منځ خپرې شوي چه د افغانستان پخواني اولس مشر برهان الدین رباني به د اپوزیسیون مشر وي ایا د خلکو تر منځ دا گنگوسې به په ځای وي ؟ځیني کسان وایې هو ؟ولي؟ځواب به دا وي چه برهان الدین رباني که څه هم د افغانستان د پخواني جهادي ډلو د رهبرانو له ډلي دی او گڼ شمیر مجاهدین ورته په درنه سترگه گوري نو ځکه به دی د تفاهم جبهې مشر شي .شاید ؟ولي دا خبره هم گرمه ده چه برهان الدین رباني ځکه دې څوکۍ ته د رسیدو په حال کښي دی چه دی د ولسي جرگۍ د ریاست په سیالۍ کښي له خپلو گټو د محمد یونس قانوني په گټه تیر شو.ایا د تفاهم جبهې څوکۍ میراثي ده چه قانوني یې رباني ته وسپاري؟شاید ؟....................................کارپوهان وایې ځکه د تفاهم له ملی جبهې (اپوزیسیون) چه له 15 گوندو جوړه شوی ځیني گوندونه په شا کیږي چه د گوندو گڼو شمیرو مشرانو ولسي جرگې ته لاره وموندلې نو هلته به چړچې کوي حال دا چه ورته ډالري تنخوا گاني هم تر لاس لاندي نیول شوي دي.دوی خو دا نغواړي چه په دولت سمي نیوکی وکړي او هغه خپلو نیمگړتیاوو ته متوجه کړي .اوس معلومیږي چه د تفاهم مفاهم په نامه څه نشته او دا یوازی پیسې دي چه گوندونه سره یو ځای کوی او بیرته یې سره بیلوي . ",د تفاهم جبهه د ټوټه کیدو په درشل کښي ده
447,  ډاکټر احمد احسان,"
					    					      ډاکټر احمد احسان ۲۰۰۵/۱۲/۲۶ د افغانستان تاریخې اوجغرافیایې جوړښت دخپلوځانګړتیاو له مخې یې،چې په اوږدو کې له ډیرو ناخوالو،ناندریو،خوځونکو،دردونکو او بوږنونکوپیښو په لرلودې هیواد ته مدام یو ناقراره او خوځنده برخلیک ورپه برخه کړی دی.د داسې حالت په درلودلو یې اوسیدونکې هم په ښکاره توګه یا خو په زوره اویا په چل سره دژوندانه د ډیرو ناقراریو،وژلو،زندانې کولو، تبعیدولو او د وخت له واکمنانو لخوا د غچ اخیستلو قربانیان ګرځول شوې دې چې تر نن ورځې پورې دا لړۍ دوام لرې.په خاصه توګه که د سیاسې جوړښتونو تر څنګ د هیواد سیاسې حالاتو ته په ځغلنده سترګه وګورو نو د ستر احمد شاه بابا د لوی امپراطورې او واک څخه وروسته د نن ورځې تر افغانستانه پورې د سیاسې ناقراریو سربیره د استحکام نشتوالې او له بهرنیانو لخوا په پټه او یا په ښکاره توګه د هیواد په چارو کې د ګوتو وهلو او اداره کولو له یوې خوا ددې هیواد پراخه جغرافیایې موقیعت ته زیان ور رسولې او له دې سره سره یې د خپلو ګوډاګیانوله خوا د استقلال او د ښاورې د ازادۍ غوښتونکې یې ځپلې او په بیلا بیلو لارو یې له منځه وړې دې.له دې سره سره یې په هیواد کې دا سنت رامنځ ته کړو چې د هر واکمن لخوا د واک د ټینګښت په خاطرد تیرو دورو د روښانه څیرو وژل،په بند محکومول او یا یې د خپل د نفوذ او تاثیر له ځایه فرارول او ورکول چې موخه او لارښوونه یې ورته په اصل کې د خپلو بادارانو له خوا کیدله عملې کول وو.دې حالاتو نه یواځې په عمل کې افغانستان ته زیانونه ور واړول بلکه ورځ تر ورځه یې هیواد له خپلو پښو وغورځاوه او یو ازاد او خپلواک هیواد ته یې د غلامۍ زنځیرونه په غاړه واچول. له دې سره سره د هیواد تاریخ هم دوې ونه بخښلو او لکه څنګه چې پورته ورته اشاره شوی، د خپلو اداره کونکو،چلونګو او بادارانو په خوښه یې د افغانستان تاریخ ته هم نه هیریدونکې او نه جبیره کیدونکې زیانونه ور واړول.  لرې به نه ځو،داعلیحضرت غازې امان الله خان د واکمنۍ مهال چې د نورو پرمختګونو تر څنګ د هیواد استقلال پکې لاس ته راوړل شو او له هیواده د انګلیسانو ټغر د مدام لپاره ټول کړاې شو، نه یواځې د افغانې تاریخ لپاره بلکه د نړیوال تاریخ په ډګر هم یو ډیراهم ګام وو ځکه چې په دا مهال انګلیس خپلې منګولې په جنوبې آسیا خښې کړې وی او د نن ورځې په څیر ورته هاغه مهال هم د افغانستان خاوره د خپلې امپراطورۍ د لاپسې پیاوړی کولو لپاره د ډیر اهمیت وړ وه.خو کله چې غازې امان الله د انګلیسانو په خلاف پاڅون وکړ او ددوی ددسیسو په شنډولو سره یې دوې له هیواده په ځغلولو اړ کړل نو وروسته له دې دوۍ د امان الله خان د حکومت د ړنګولو لپاره نه یواځې په یوه بلکه د ډیرو بیلابیلو ډګرونو په پرانستلو سره یې د حکومت په خلاف دسیسی پیل کړی.له یوې خوا یې خپل جاسوسان لکه عزیز هندې دې کار ته وګومارل چې د افغانې تاریخ په مسخه کولو او د استقلال د جبهې د ګټونکو پر خلاف خلک نه یواځې په هاغه مهال راوپاروې بلکه دا زمینه هم ورته مساعده کړې چې په راتلونکې هره دوره او حکومت کې ددوې لپاره ځاۍ نه وې او د هر حکومت لخوا وټکول او وځپل شې.او له بلې خوا یې پخپله د غازې امان الله خان په خلاف په ملک کې اړدودونه او پاڅونونه رامنځ ته کړه چې دا کار یې د روحانیونو په کومک سره سر ته ورسولو او نه یواځې یې د امان الله خان حکومت ړنګ کړو بلکه وروسته له هغې یې د استقلال د جبهو په غازیانو او ددوې په کورنیو پسې راواخیستله او په بیلا بیلو طریقو یې دوی نه یواځې له تاریخه هیر کړل بلکه ورسره ورسره یې د هغوې پاتې شوی نخښې ددوې د اولادونو او کورنیو په شمول له منځه یوړې چې ډیره روښانه بیلګه یې د استقلال د څلورمی جبهې اتل او د چترال د فاتح غازې میرزمان خان او د هغې کورنۍ ده چې د امان الله خان د ملګرتیاپه تور دزهرو جام نه یواځې په ده بلکه دده په کورنۍ وڅکول شو.  دغازې امان الله خان د واک د پای په شپو کې د انګلیسانو په دسیسه غازې میرزمان خان هم شهید کړای شو او کله چې سقاوې دوره رامنځ ته شوه نو پاتې شوې ملګرې یې ورله په رازراز شکنجو او تکلیفونو له منځه وړل پیل کړل چې وروستې حکومتونو او واکمنانو هم د هغې تقلید وکړ.  کله چې وار او واک دواړه د محمد هاشم خان صدراعظم په برخه شولو نو یو ځلې بیا د خپل اقتدار دټینګښت او د خپلو بادارانو په اشاره یې د ډیرو مخورو خلکو نیول او ځورولو ته لاس واچاوه او له هم دې لامله یې د غازې میرزمان خان کورنۍ هم ددهمزنګ د زندان د تورو تمبو شا ته واچوله.د غچ اخیستلو لمبه یې دومره زوروره وه چې ماشومان او ښځې یې هم ونه بخښلې او دوې یې هم ورسره زندانې کړل.  د نورو زندانیانو تر څنګ په دوی کې محمد هاشم زمانې هم وو چې لا تنکی ځوان وو او د سیاست له نومه سره هم نا اشنا وو لاکن د نورو بندیانو په څیر د تش په نوم سیاسې بند په نامه د نامعلومه وخت او سرنوشت په تمه کښینول شو.د وخت د حکمران په زړه کې خو دا وه چې د نورو په شان به په خپل خلاف پورته کیدونکی هر غږ به د زندان په وحشتناکه چاپیریال کې غلی کړې خو قدرت ته داسې نه وه منظوره او د زندان په فضا کې یې هم د ملې احساس لرونکو غږونه په یوه او بل شکل پورته کول.همداراز دا نیکمرغې د ځوان محمد هاشم زمانې په برخه شوله او همدلته د خپل وخت د ډیرو پوهو او روڼ اندو شخصیتونو سره مخ شو.د زندان تنګ چاپیریال ورته پراخه شولو،فکر یې غزونی وکړی،ملې احساس یې راوپاریدلو او د وطن د لیلا په مینه مست شواو له دې سره سره یې د زندان په ویرونکې فضا کې د انالحق غږ پورته کړ. د خپل قلم نه یې د اسلحې کار اخیستلو او هم دغلته یې د شعر او ادب لومړنې مراحل تر سره کړل.په زندان کې د ډیرو روحې اذیتونو او بیلا بیلو شکنجو سره مخ کړای شو چې موخه یې هم دا وه چې دی خپل حواس د لاسه ورکړې او د خپلې مبارزی او خوښې کړای شوی لارې نه لاس واخلې خو ده خپل کار ته دوام ورکړاو په تشو او تړلو لاسونو یې له زندانه د وخت په بادارانو ګوزارونه کول.  وروسته له دیارلسو کلو د اذیتناکه بنده زمانې د زندان له خولې ژوندی راووتلو خو داتش په نامه پریښودل او ازادې یې له زندانه سره کوم توپیر نه درلود او دی یې د خپلې کورنۍ سره هرات ته فرار کړ.په ښکاره خو دی ازاده وو لاکن په اصل کې دا یو بل فکرې زندان وو چې دی ورته ورښکیل کړای شو او پرې محکوم شولو چې موخه یې همدا وه چې د وخت پیښې،جبرونه او له مصیبتونو ډک ژوند دده له لاسه قلم وغورځوې او فکر یې محتل کړې لاکن زمانې ته زندان ډیر څه ورښودلې وو او سره له دې چې د فلاکت نه ډک ژوند یې تیرولو بیا یې هم حوصله ونه بایلودله او خپلو قلمې هلو ځلو ته د دوام ورکولو تر څنګ یې خپل ژوند هم مخې ته وړو. دډیموکراسۍ په لسیزه کې هم زمانې په قلمې هلوځلو بوخت وو او بیا د داود خان له خوا د جمهوریت ددوری په لویه جرګه کې د کونړونو د ولایت د وکیل په توګه ګډون وکړ.همدا وخت وو چې دی د خپلې کورنۍ سره دده په پلرنې ټاټوبې کې دیره وو او وروسته له یوی اوږدې توری شپی یې ایله د هوسا کیدو تکل کړی وو خو قدرت له ده سره سره د ټول هیواداو هیوادوالو په نصیب یوه بله اوږده او نه خلاصیدونکی توره شپه لیکلی وه .د ثور کودتا په افغانستان او په افغانې تاریخ خپلې منګولې ښخې کړې او له وینو ډک بهیر زمانې هم له ځانه سره واخیستلواو پیښور ته یې لکه د نورو په څیرپه وطن پریښودلو او هجرت کولو اړ کړو. دغلته یې خپلې هلی ځلی لا پسی ګړندۍ کړې.د قلم په خوځولو یې د جهاد سنګر تود وساتلو.٫٫روسې ښامار٬٬ ته یې لاس په خوله کې ورکړ،په ٫٫قطبې خرس،، او ٫٫سړې خوری بلا٬٬ یې خپل ګوځارونه لاپسې ګړندې کړل او ٫٫د ازادۍ ارمان٬٬ په لرلو سره یې د٫٫ازادۍ مشال٬٬ روښانه وساتلو او خپل ځپلې ملت ته یې پرې لارښودنه کوله. د هجرت شپو او ورځو زمانې ډیر وځپلو او د غم دغه اوږدو شیبو دی ډیر زیات کمزوری کړ او د هیواد ویجاړیدل ورته ډیر سخت تمام شول.خپل ځانیو سختو دی نور هم په خپله اراده کې پوخ کړای وو خو د هیواد حالت او د بی وطنۍ ورځو ورته د زړه رنځ راولاړ کړ او یو ځل بیا یې هجرت پسی هجرت ته اړکړ او دا وار یې امریکی ته ورسولو. هلته څه موده وروسته فالج ووهلو او نیم وجودیې ترینه واخیستلو،له پښو وغورځیدو خو حوصله یې هماغسې لوړه پاتې شوه.سره له دې چې لاس یې شل وو خو بیا یې هم خپل قلم ونه غورځولو، خپل پوخ تکل او ټول قوت یې سره راټول کړ او د خپل ژوند اوږده او غمناکه قیصه یې د زندانې خاطراتو په څیر هیوادوالو ته د قضاوت لپاره مخې ته کیښودله.سره له دې چې دی په شعر لیکلو کې د خپل وخت د کلاسیکو شاعرانو په جمله کې شمیرل کیدو خو دغې نثر لیکنی زمانې ته د پښتو ادب او ورسره د افغانستان د معاصر تاریخ لیکونکو او په خصوصې توګه د زندانې تاریخ لیکونکو په صف کې تر ټولو لوړ مقام ورکړ چې نه یواځې دده د خپل ژوند بلکه دداسې ډیرو نورو مظلومو خلکو د ژوند انځورنه کوې چې دده په څیر د زندان قربانیان شول او ملت ترینه بې برخې پاتې شولو. د زمانې غږ د افغانستان د ربړیدلې او ځپل شوی ولس غږ دی او دده احساس نه یواځې دده خپل ځان پورې اړه لرې بلکه دا د ټول ملت او ولس سرمایه او د راتلونکې نسلونو دپاره یو لوی پند او لارښودنه ده.هغه په داسې حال کې اجل ته لبیک وویل چې په افغانستان او دهغه په ولس د غم او ماتم اوږده شپه لا پای ته نه ده رسیدلې . د ارواښاد محمد هاشم زمانې نوم نه یواځې د پښتو ادبیاتو او د اوسنې شاعرانو او نثر لیکونکو له جملی یو لوی نوم دی بلکه دې د افغانستان لپاره د مبارزې او جهاد کونکو په صف کې هم لوړ او ځلانده ځای لرې. دده یاد دې تازه او اروا دی ښاده وسې. ",د ارواښاد محمد هاشم ٫٫زمانې٬٬ یاد
448,,"
د ولسي جرګي او د مشرانو د جرګي لپاره يو سرخلاصي ليکد ولسي جرګي او د مشرانو دجرګي محترمو رئيس صاحبانو او محترمو وکيل صاحبانو اسلام عليکم ورحمت اللۀ وبرکاتهد قدر وړ مشرانو: لکه څرنګه چي هر څوک پدي پوهيږي چي زمونږ په ملک کي تقريباً دري لسيزي په جنګونو او برباديو تيري شوي او د افغانستان ټول خلک لدي څخه متاْثر شول په هر کور او ټبر کي خلک په شهادت ورسيدل، او يا يي د وجود له اعضاؤ څخه يوه برخه کمه شوه يعني معيوب شول، کونډي او يتيمان ور ته پاتي شول او د ټولو افغانانو اقتصادي وضعه له صفر سره برابره شوه. هر څه چي وشول زه په هغي تبصره نه کوم. زما مقصد دخلکو د کار په باره کي دي چي دا اوس زمونږ د ملت زياته برخه خلک يا بيکاره دي او يا په پاکستان، ايران او يا په نورو ملکونو کي خواري او مزدوري کوي. اوهغه افغانان چي له خپلي خاوري څخه دباندي کار کوي ډير دذلت او خوارۍ په دشل کي شپي او ورځي صبا کوي يعني په ډيره کمه اجوره دپرديو دسپکو سپوروامرونو ﻻندي کار کوي او د خپل فاميل لپاره يو څه پيدا کوي، خو بر عکس هغه خارجي کارګران چي زمونږ ملک ته د مزدورۍ لپاره راځی ډير په قدر او عزت سره دلته کار کوي ډير لوړ معاشونه اخلي او حتيِ تر کوره د ﻻري خرڅ هم ورکول کيږي. مثلاُ ږمونږ افغانان ورونه پاکستان او ايران ته په زياته پيمانه د کار لپاره روان دي او هلته کار کوي يو عادي مزدور ته د ورځي سل(100) او يا يوسل او شل (120) روپۍ چي دوي امريکايي ډالر تري جوړيږي ورکوي او يو فني کارګر ته د پنځو (5) امريکايي ډالرو څخه هيڅ څوک زياتي پيسي نه ورکوي چي يوافغان هم په باندني ملک کي د 150 امريکايي ډالرو څخه په مياشت کي زياتي پيسي نشي پيداکولي حال داچي په افغانستان کي يو پاکستاني، ايراني، ترکي، هندي، فليپيني او ياد نورو ملکونو کارګران هر يو په مياشت کي له 600 څخه نيولي تر 1200 امريکايي ډالرو پوري معاشونه اخلي. زمونږ تعليم يافته خلک چي په افغانستان کي د خارجي موسسو سره کار کوي هغه خلک چي ماستري او يا دکتورا ولري په مياشت کي تر 2500 ډالرو څخه زيات معاش نشي اخستلي او د نورو افغانانو معاشونه خو د 300 او 700 امريکايي ډالرو تر منځه دي خو يو عادي خارجي چي يواځي خط ليکلي شي او کمپيوټر يي ذده کړي وي نو دهغه معاش به د 7000 امريکايي ډالرو څخه تر 20000 او يا لدي زيات امريکايي ډالر وي.هغه نور فسادونه چي دوي (خارجيانو) را منځته کړيدي هغه خو بل جنجال دي.او زمونږ خواخوږي مشران هم په افتخار سره واي چي مونږ مسلکي خلک نلرو نو ځکه بايد خارجيان کار وکړي او زمونږ خپل ورونه بايد چي وﻻړ شي او د پنجابيانو او ايرانيانو او يا د نورو مزدوري وکړي.نو د مشرانو جرګي او د ولسي جرګي محترمو استازو او د دي خوار او بيچاره ولس نماينده ګانو څرنګه چي دغه غريب او بيچاره ولس تاسو ته خپلي راي درکړيدي او تاسي يي خپل وکيلان کړي ياست هغه ددي لپاره چي تاسي ددوي غم وخورۍ او تاسي اوس ددي ملک مقننه قوه په ﻻس کي لرۍ نو د خداي په خاطر ددي غريب او بيچاره ملت غم وخورۍ او شپه او ورځ ددي ملت لپاره کار وکړۍ ترڅو دي خلکو ته کار پيدا کړۍ او کوشش وکړۍ چي دا غريب او بيچاره ولس مو له مصيبتونو او کړاوونو څخه دروشنايي په طرف روان کړۍ.
بريالي اوسۍ.ستاسي خادم محمد اسرارله جلال اباد څخه  ", ولسي جرګې او د مشرانو د جرګې ته سرخلاصي ليک
449,خليل الله سروري,"
 د افغان- هوتكي پاڅون درې سوومه كاليزه د روان لمريز كال د مرغومي د مياشتې پر اتمه نېټه چې د ۲۰۰۵م كال د ډسمبر له ۲۹مې سره سمون خوري، په كندهار كې د اطلاعاتو، كلتور او ګرځندوى رياست، په دې ولايت كې 	 راپور : صالح محمد صالح انځورونه : خليل الله سروري د افغان- هوتكي پاڅون درې سوومه كاليزه د روان لمريز كال د مرغومي د مياشتې پر اتمه نېټه چې د ۲۰۰۵م كال د ډسمبر له ۲۹مې سره سمون خوري، په كندهار كې د اطلاعاتو، كلتور او ګرځندوى رياست، په دې ولايت كې د مېشتو ازادو ليكوالو او په لويه كې د جرمني مېشتې (د افغان كلتوري ودې ټولنې) په نوښت د لومړي ځل لپاره ولمانځل شوه.  د مراسمو لومړۍ برخه څېړنغونډه وه، چې د منډيګك په ماڼۍ كې د هېواد د بېلابېلو ولايتونو څخه راغلو ليكوالو، شاعرانو مخورو او دولتي چارواكو په ګډون د سهار پر ۹ بجو د قاري عبدالله كاموال له خوا د قران كريم د څو مباركو ايتونو په تلاوت سره پيل شوه، د غونډې ويندويي د كندهار د اطلاعاتو، كلتور او ګرځندوى رياست رئيس عبدالمجيد بابي كوله او ټولو ګډونوالو ته يې ښه راغلاست ووايه.  كندهار والي اسدالله خالد د ښه راغلاست تر څنګ د هېواد اوسنۍ سياسي وضعې ته په اشارې سره خپلې خبرې اوږدې كړې او د داسې غونډو ارزښت يې وښود او هيله يې وكړه چې داسې نورې غونډې دې هم جوړې شي.  ورپسې د بېنوا فرهنګي ټولنې مشر عبدالاحمد محمديار د هغو ټولو كسانو ا و ټولنو څخه مننه وكړه چې د دې څېړنغونډې په جوړولو كې يې مرسته كړې وه.  تر محمديار وروسته ډاكټر عبدالرزاق پالوال، عبدالغفور لېوال، عبدالكريم طالب، عصمت الله زهير، محمد صادق ژړك، عبدالقديم پتيال، بارك عاطفي او يوشمېر نورو ليكوالو خپلې ليكنې واورولې. ورپسې د غونډې درې كسيزې جرګه ګۍ د غونډې پرېكړه ليك واوراوه، چې د ځينو ګډونوالو له خوا ځينې مادې ورزياتې شوې، د غونډې په وروستۍ برخه كې د كندهار د عالمانو رئيس خپلې خبرې وكړې او غونډه يې د دعايې په لوستلو سره پايته ورسوله.  غرمنۍ هم په همدې ماڼۍ كې د مېلمنو لپاره تياره شوې وه. تر غرمنۍ او لمانځه وروسته مېلمنو د علامه رشاد بابا په نامه نوى جوړ شوى نندارتون، دغه راز هوتكي واكمنۍ پلازمېنې (نارنج ماڼۍ) چې د كندهار په زاړه ښار كې پرته ده او د هېواد له ارزښتمنو تاريخي ځايونو څخه شمېرل كېږي، وكتله.  د يادولو وړ ده چې دغه ماڼۍ د چارواكو د بېغورۍ له كبله له ستر ګواښ سره مخ ده، دغه راز مېلمانه د حاجي ميرويس خان نيكه زيارت ته هم لاړل، چې د فرهنګيانو له خوا ورته د ګلونو ډالۍ راوړل شوې وه.  د ماښامنۍ لپاره خوشبخت سالون ټاكل شوى و، چې هورې د موسيقۍ او مشاعرې ترتيبات هم نيول شوي وو، چې تكړه سندرغاړي ښاغلي حاجي عبدالرحمن رحماني سيمينار ته لا ښكلا ورپه برخه كړه چې ځينو ځوانانو د اتڼ پروګرام هم درلود، رحماني په خپل خوندور اواز سره ډېرې ښكلې سندرې وويلې، چې ګډونوالو يې ډېر هركلى وكړ. نوموړى د موسيقۍ استاد دى چې په ډنمارك كې په انګريزي او ډنماركي ژبه د كلاسيكۍ موسيقۍ درس وركوي او په سلګونو شاګردان يې روزلي دي.  تر موسيقۍ وروسته مشاعره پيل شوه چې تر سهاره پورې يې دوام وكړ، د هېواد له بېلابېلو ولايتونو څخه راغلو شاعرانو خپل شعرونه واورول، چې په منځ منځ كې د كندهار نندارې له خوا نندارليكونه (نمايشنامې) او ځينې تمثيلي سندرې واورول شوې، چې محفل يې لا تود وساته. چې ويندويي يې تكړه وياند عبدالقادر كلاتوال كوله.
















































































































































































































































































































































































































































































































































 
ددې څېړندغونډي  په لسګونه انځورونه دلته وګوری  ",په كندهار ښار كې د افغان هوتكي پاڅون درې سوومه كاليزه ولمانځل شوه
450,حقمل,"
					    					    په هغه ريموټ کنټرول چاودنه کې چې  دپنجشنبې پر ماښام دهلمند ولايت د هزارجُفت په ولسوالى کې رامينځ ته شوه ٤ تنه ځايې پوليس وژل شوى او ٨ تنه نور ټپيان شوى دى .چاودنه په هغه زړه ودانۍ کې شوى چې پوليسو غوښتل پر دغه ودانۍ کې نوې امنيتې پوسته  جوړه کړى .پوليسو د پېښې په اړوند څوک نه دى نيولى خوا وايې په دې برخه کې يې پلټنې په سيمه کې پيل کړې دى . تپيان د هلمند يو روغتون ته ليږدول شوى دى . ",١٢ تنه پوليس په هلمند کې مړه او ټپيان شوى دى .
451,حقمل,"
					    					    د خوست د صبريو او د پکتيا د بلخيلو منګلو قومونو  ترمينځ په هغه شخړه کې چې د غره  په سر رامينځ ته شوى  يو تن مړ او دوه تنه ټپيان شوى دى . ددغو داوړو قومونو ترمينځ د کلنو کلونو راعيسې د غر په سر  شخړې شوى دى  چې کابو ٥٠ تنه په کې د دواړو لورو څخه وژل شوى دى . په اوسنۍ شخړه کې دواړو لورو له سپکو او درندو وسلو څخه کار اخيستى اوشخړه هغه وخت  پاى ته رسيدلې ده چې ځايې پوليس دغې سيمې ته ورسيدل . ددغو دواړو قومونو ترمينځ څه موده وړاندې سوله شوى وه .					    ",په قومى شخړه کې يو تن مړ او دوه تنه ژوبل شوى دى .
452,حقمل,"
					    					    د پاکستان يوې محکمې د طالبانو يو مشر قوماندان  ملا داد الله  د پاکستان د پارلمان د غړى  مولانا محمد خان شيرانى د وژنې د ناکامه هڅې په تور په غيابى توګه په  عمرى بند محکوم کړ .  په دادالله اودده پر دريو نورو افغان ملګرو داتور لګيدلى چې پر مولانا شيرانې  چې د پاکستان د جماعت اسلامى ګوند غړى دى  د کال ٢٠٠٤ د نوامبر په ١٨ د پاکستان د بلوجستان په ايالت کې د ليرې نه  د ريموټ کنترول  بم په ذريعه ناکام بريد شوى وو .دغه پريکړه د کويټې يوې محکمې کړې ده ،
دادالله  د طالبانو يو ستر قوماندان دى چې په نامعلوم ځاى کې په پټه شپې او ورځې تيره وى . ده څو ورځې وړاندې  خبرى رسنيو ته د يو نامعلوم ځاى څخه ويلې وو چې ٢٠٠ طالب اورپکې چمتو شوې چې ځان وژونکى بريدونه  په افغانستان  کې د بهرنيو او دولتې ځواوکونو پر وړاندې تر سره کړى .  ",ملا دادالله په غيابى ټوګه په عمر ىبند محکوم شو.
453,,"
					    					    د سختو اورښتونو له کبله  د سيلابونو د راوتو له امله د بلخ ولايت د د
دهداى  او مزار ته څيرمه د کارته سجادى په سيمو کې ٣٠ کورونه په بشپړه توګه وران او کابو ١٠٠ کورونو ته زيان رسيدلى دى .  د سيمې ٣ تنه اوسيدونکى ټپيان شوى هم دى . به لومړيو شيبو کې له سيلاب ځپلو سره هيڅ ډول مرستې ونه شوې   له يو اوږده ځنډ وروسته له يو شميرکورنيو سره د خيمو . کمپلو او خوراکىتوکومرسته شوې ده ، چې نا کافى بلل شوې ده .  ",په بلخ کې سيلا بونو يو شميراوسيدونکى ځپلى .
454,حقمل,"
					    					    د قندهار د سپين بولدک په سرحدى ولسوالى کې په يو بازار کې  په يوه چاودنه کې دوه تنه چې د پوليسو پر وينا چاوديدونکې توکى يې ځاى پرځاىکول  وژل شوى دى . د وژل شويو کسانو هويت نه دى معلوم   .ځايى پوليس وايې  نورو ته په دغه پېښه کې زيان نه دى رسيدلى  يوازې هغه دکان چې په کې چاودنه شوې ويجاړ شوى دى . ",چاودنې دوه بم خښونکى ووژل .
455,حقمل,"
					    					    د قندهار او هرات د لويې لارې په اوږدو کې د ګرشک  په سيمه کې دوه تنه امريکايى سرتيرى هغه وخت ټپيان شول چې فوځى موټر يې له ماين سره ولګيد او چاودنه وشوه . د يو تن ټپونه د انديښنې وړ بلل شوى دى . فوځى ګاډى هم ويجاړ شوى دى . د پېښې په اړوند څوک نه دى نيول شوى . ",د ماين چاودنې دوه تنه امريکايى سرتيرى ټپيان  کړل .
456,حقمل,"
					    					    د هغه تړون له مخې چې د پنجشنبې په ورځ د افغانستان د مالې وزارت د وزير ډاکتر احدىاود ډنمارک هېواد  د استازى ډاکتر جيمز هارلو تر مينځ په کابل لاسليک شو،ډنمارک  هېواد  د پنځو کلونو په بهير کې  د افغانستان د پرمختيايى پروګرامونو د تمويلولو له پاره  ١٠٥ ميليونه ډالره مرسته کوى .ډنمارک تر اوسه  پورې څه ناڅه ١٤٠ ميليونه ډالره له افغانستان سره مرسته کړې ده . په دغه مرسته کې  د زده کړې،د بشرى حقونو تامينول ،ادارى اصلاحات ،دملى پيوستون اويو شمير نور ې پروژې اوپروګرامونه شامل دى . ",له افغانستان سره دډنمارک ١٠٥ ميليونو ډالرومرسته
457,حقمل,"
					    					    د خبرى رسنيو د خبر له مخې د کيوبا د خليج د ګوانتانامو  په جيل کې يو شمير بنديانو د څو پرله پسې ورځو له پاره د ډوډى د نه خوړلو  په اعتصاب لاس پورې کړى دى . په دغه جيل کې  څه ناڅه ٥٠٠ تنه بنديان اوسيږى . په رپوټونو کې راغلى چې د اعتصاب کونکو شمير  دهرې ورځې په تيريدو سره مخ پر زياتيدو دى  ، په لومړيو کې ٤٥ تنو بنديانو د ډوډى دنه خوړلو اعتصاب پيل کړى وو ، چې اوس يې شمير  کابو ٨٤ تنو ته رسيدلى دى . دا هم ويل شوى چې يو شمير ته د امريکايى ساتونکو له خوا په زرو سره د سپوږمې له لارې سيروم ورکړ شوى دى . ",په ګوانتاناموکې د بنديانو د نه خوړلواعتصاب .
458,حقمل,"
					    					    د افغانستان د اطلاعاتو او فرهنګ وزير ډاکتر سيد مخدوم رهين  د پاکستان د کورنيو پخوانى وزير  جنرال نصيرالله بابر ته د يو ليک په استولو سره له ده څخه غو شتنه کړې ،چې  د افغانستان يو شمير تاريخى اثار چې له ده سره شته  بيرته د افغانستان موزيم ته وسپاري .په ليک کې ويل شوى چې ښاغلى بابر به په دغه برخه کې د زړه له کومى مرسته وکړى .په تيرو دريو لسيزو او دخونړيو جګړو په ترځ کې د افغانستان د ملى موزيم او يو شمير نورو موزيمونو تاريخى او لرغونى اثارلوټ او بهرته  قاچاق او ليږدول شوى دى .جنرال بابر هم په تيرو کلونو کې د افغانستان يو شمير تاريخى اثار ټول او له ځان سره په خپل شخصى موزيم کې ساتلى دى .  ديادولو وړ ده چې د افغانستان لرغونو شتمنيو او په تيره بيا د کابل ملى موزيم ته هغه وخت ډير زيان ورسيد او تاريخى اثار يې لوټ او يا بهر ته قاچاق او ليږدول شول چې د استاد ربانې د حکومت او واکمنې پر وخت کې کابل موزيم ويجاړ اوتر وسله وال لوټ لاندې راغۍ . جنرال بابر ددغه ليک په ځواب کې  تراوسه خپل دريځ نه دى بيان کړى  . 					    ",له بابرڅخه د تاريخي اثارو دبيرته ستنيدو غوښتنه
459,حقمل,"
					    					    د جوزجان ولايت ځايى پوليسو منلې چې د اندخوى ولسوالى په مربوطاتو کې يې دغلود يوې ډلې  مشر چې په ظابط سلام مشهور دى نيولى دى .نيول شوى کس  د پوليسو له خواد فارياب او جوزجان دلويې لارې په اوږدو کې په  غلاوو ،ورانکاريواو د مسافرينو په ځورونې تورن دى . پوليسو ويلى چې دغې ډلې څو موده وړاندې  حج ته دافغان تلونکو ډلې پيسې او مالونه هم لوټ کړى وو.  نيول شوىکس د فارياب ولايت د سبز پوش ولسوالى اوسيدونکى دى . ددغې ډلې د نورو کسانود نيولو هڅې د پوليسو له خوا په سيمه کې روانې دى . ",په جوزجان کې دغلود يوې ډلې  مشر نيول شوى دى .
460,,"
  د ساينس پوهنځۍ چې د کابل پوهنتون په غېږه کې يو له لمړنيو پوهنځيو څخه شميرل کېږي د تېرې چهارشنبې په ورځ د مرغومي د مياشتې په اوومې نيټې د خپلو فارغانو 60 مه کليزه په شانداره مراسمو سره ولمانځله 	  بصير بهيروردګ له کابل څخه  د ساينس پوهنځۍ چې د کابل پوهنتون په غېږه کې يو له لمړنيو پوهنځيو څخه شميرل کېږي د تېرې چهارشنبې په ورځ د مرغومي د مياشتې په اوومې نيټې د خپلو فارغانو 60 مه کليزه په شانداره مراسمو سره ولمانځله . دا محفل چې د کابل ښار د اسيا په هوټل کې جوړ شوی وو د سهار په لسوبجو د قران کريم په څو مبارکو ايتونو سره پيل وروسته د ساينس دپوهنځۍ سرپرست او د کمپيوټر ساينس د څانګې امرښاغلي پوهندوی همايون ناصري خبرې وکړې او په خپلو خبرو کې يې په ډير وياړ دا خبره غبرګوله چې موږ خپلې افغاني ټولنې ته يو ځلې بيا خپل لوړ استعدادونه وړاندې کوو تر څو د خپل کړيدلي هيواد د بچيانو د روزلو په برخه کې په پوره ايماندارۍ خدمت وکړي.وروسته د کابل پوهنتون اوسني سرپرست او اداري معين ښاغلي پوهاند ظاهر ستانکزي اوږدې خبرې وکړې او له ټولو فارغانو يې خپله خوښي څرګندوله .وروسته د همدې پوهنځۍ د اړونده څانګو امرينو هر يوه پوهاند نور احمد ميرازي او پوهاند همکار اوږدې خبرې وکړې او هيله يې لرله تر څو همدا فارغان خپل مسړليت وپيژني اوکومه درنده دنده يې چې په غاړه کې ده په ښه صورت سره سرته ورسوي. د پروګرام دوهمه برخه ممتازو محصلينو ته دډاليو ورکول وو چې د شاداب ظفر د شرکت لخوا برابر شوي وو . د پروګرام دريمه برخه د ډوډۍ پروګرام وو چې تر دوو بجو يې دوام وموند. په دې محفل کې په زړه پورې خبره داوه چې د ټولو فارغانو په غاړو کې ځانګړې جامې وې چې د دوی دفراغت ښکارندويي يې کوله او په همدې جامو کې يې د خپلو استادانو څخه دخپل فراغت ستاينليکونه تر لاسه کړل چې له دې وروسته استادانو هم پخپل وار هغه ډالۍ تر لاسه کړې کومې چې د همدې پوهنځۍ د محصلينو لخوا برابر شوي وو . وروسته محفل په سندريزې فضا سره تود وساتل شو چې ډيری برخه يې ملي اتڼ ته ځانګړې شوې وه چې استادانو او محصلينو پکې پخپل وار څڼې واړولې. پروګرام د مازديګر تر پنځو بجو دوام وموند او په ډيرې خوښۍ او خوشحالۍ سره په داسې حال کې چې دټولو محصلينو په شونډو موسکا او په سترګو کې يې د خوښۍ اوښکې ګرځيدې پای ته ورسيد.








 ",د کابل پوهنتون د ساينس پوهنځي خپله 60 مه کليزه ولمانځله
461,حقمل,"
					    					    د کورنيو چارو وزارت د يوې اعلاميې په خپرولو سره په کابل ښار کې له ټولو  داخلى او بهرنيو موسسو څخه په ټينګه غوښتنه کړې ده چې تړل شوى سړکونه دې بيرته د ترافيکو پر مخ پرانيزى . په اعلاميه کې راغلى که چيرته د يوې اونۍ په ترځ کې تړل شوى لارې او سړکونه  د ترافيکو پر مخ خلاص نه شى، له اړوندو ادارو سره به قانونى چلند تر سره شى . دترافيکو د يوې سرچينې له قوله څا ناڅه د کابل ښار ٥٦ واړه او لوى سړکونه د کابل ښار په مختلفو سيمو کې د موسساتو له خوا تړل شوى دى .  دکورنيو چارو وزارت ويلى دى چې  د افغان ولسمشر کرزى له لارښونى سره سم يې په داډول اقدام لاس پورې کړى دى  .د لارو بنديدل
په کابل ښار کې د اوسيدونکو او ترافيکو په وړاندې سترې ستونزې جوړې کړى دى اوښاريانو په تکرار سره  له دولت څخه غوښتنه درلوده چې لارې د بيرته پرانيستل شى . ", دکابل ټول تړل شوى سړکونه به بيرته پرانيستل شى 
462,لونګ,"

له ممبر څخه تر توريستي خېمې پوري
لونګ
ښاغلی مولانا بجلي ګر په کوزه پښتونخوا ( پېښور ) کي داسي يو نوم و چي اواز يې د خلکو زړونو ته لاره موندلې وه ، او خورا پرېمانه اورېدونکي او مريدان يې لرل ، د کومي جمعې په ورځ چي به مولانا بجلي ګر صاحب د پېښور په کوم جامع جومات کي پر ممبر خپړي ښخي کړي وې ، باور وکړی ان د جماعت بهر به د سړکونو پر مخ د خلکو ځای نه کېده  او هر چا به هڅه کوله چي که دبجلي ګر صاحب د لاسونو د ښکلولو نصيب او نعمت ورپه برخه نه سي ، نو لږ تر لږه دمبارکي ږيري په لېدو يې خپله د ايمان تنده ماته کړي . 
مګر د جمات ها خوابه د پاکستان د سياسي مشرانو او زموږ د جهادي لېډرانو زړونه به په هره جمعه درزېدل چي بجلي ګر صاحب به نن د زرګونو پرګنو په زړه کي څوک توروي او پر چا به حمله کوي ځکه بجلي ګر صاحب به د عادت له مخي په هره جمعه يو سياسي لېډر په نښه کاوه او څوک چي به د مولانا صاحب په خوله دخلکو په زړونو کي تورېدل ، بېرته سپينېدل به يې اسانه کار نه و  . 
مګر د يو څه مهال په تېرېدوسره  د مولانا صاحب حال ورځ په ورځ خرابېده ، او هغه د شاتو په شان خوږوالی  او سرېښوالی يې د کمېدو په حال کي برېښېده ، اودو او تاويزونو يې هغه پخوانی اثر نه درلود او فتواګانو يې هغه پخواني ملاتړي . 
دا هغه وخت و چي مولانا صاحب د مبارک رسول د سپېځلي ممبر څخه په اوتو بوتو پيل کړی و او څوک نه پرې پوهېدل چي مولاناصاحب د چا په روپو د چا کالي ترې وباسي ، ان تر دې چي د اغلي بېنظير بوټو چي هغه مهال د پاکستان صدراعظمه وه د ساراګښت او اودس وچولو ميتودونه يې هم له همدغه سپېځلي ممبر څخه ښه په تفصيل سره څېړل او په دغه لاره کي يې د ستونزو د هوارۍ د پاره بېنظير بوټو ته فتوا ګاني ورکولې  . 
له پاکستان څخه په کډه کېدو ښايسته ډېره موده کېده چي دمولانا بجلي ګر صاحب موعضې ، فتواګاني او مبارکه ږېره را څخه هېره وه ، مګر د ښاغلي رمضان بشردوست په ليدو سره مي مولانا بجلي ګر په خورا لږ توپير سترګو ته شک ودرېد ، توپير بس همدومره چي که مولانا صاحب دخپلو روا او ناروا فتواو له پاره د پيغمبر مبارک ص  ممبر خوښ کړی و ، خو ښاغلي رمضان بشردوست د کابل د نوي ښار په پارک کي تر خړ څادر لاندي چي کله کله په ا وپراتيفي توګه په کي مېنه غوره کوي او نوم يې ورته (خېمه ملت) ايښی . که ښاغلي رمضان بشردوست صاحب فکر کړی وي چي د نوي ښار په پارک کي تر ولاړي خېمې چي دی ورته (خېمه ملت) وايي هرچرند او چپوله ( اوتي بوتي ) راوزي نو ملت به يې ملاتړ کوي ځکه نوم يې ( خېمه ملت ) دی ، نه يوازي بشردوست صاحب غلطه کړې بلکي ولس او ملت ته يې پوره په سپکه کتل او پر ملت بې باوري ده ، ځکه دا ددې مانالري چي ملت د ښو او بدو تر منځ تميز نه شي کړای ، يوازي د پسونو په څېر په هره لاره چي چا مخکي کول بيايي به يې . 
بشردوست صاحب بايد په دې باوري شوی وي چي دی او دده په شان نور له ملت سره د پسونو په توګه معامله نه شي کړای او نه هم بايد بشردوست صاحب فکر کړی وي چي ملت ددرواغو او رښتياو تر منځ توپير نه شي کړای . دا خپله د ملت درناوی نه بلکي د ملت سپکاوی دی . 
بشردوست صاحب ځان عقل عالم بولي ، هرڅه ده ته مالوم دي بايد ملت ته خاين دی ورپه ګوته کړي او ملت يې په پټو سترګو ومني  ، ځکه دی د( خېمه ملت) څخه ليکني او انټرويو ګاني ورکوي، حال دا چي نه دی  ملت  د خپل څارونوال په توګه ټاکلی او نه هم دده خېمه چا د ملت کور ګڼلی ، بلکي ملت دده خېمې ته يوازي او يوازي يو ا روپايي او توريستي ( ګرځندوی) رسم په سترګه ګوري چي د خپلو ګټو د ساتلو او ملت غولولو له پاره ده د فرانسې له پارکونو او تفرېحګاو څخه له ځانه سره راوړې ده . 
که د اينجيوګانو په لانجه کي په هغه مميز تر اوسه مست وي ښه به داوي چي د تورو چايو يوه پياله پسي وڅښي تر څو فکر يې سرته راسي او د معاملې په منطقي او غير منطقي پايله له سره فکر وکړي ، زموږ په اند په پورتنۍ لانجه کي بشردوست صاحب هغه سوالګر ته پاته کيږي چي ديوې ګولې ډوډۍ سوال ته ولاړ خو په خير ورکوونکي مني چي ډوډۍ به خامخا غنمينه او توده وي .
سمدلاسه هغه پښتو لنډۍ راياديږي چي وايي :
مور يې په کلي توروې غواړي
لور يې چارک اوګۍ ترغاړه ګرځوينه
موږ د خپل ولس مجبوريتونه ژړوي ، دده په بېباکيو کار نه لرو هغه چي وايي ( هر ديوانه درکار خود هوشيار است ) يابه يې سر نه پرې خلاصيږي او ياخو به چا دنده ورکړې وي . 
زموږ هيله له رمضان صاحب څخه داده چي د خپلو روا او نارواو له پاره د خپل تربيون ( خېمه ملت ) نوم واړوي او د ملت د نامه د سپکاوي څخه ډډه وکړي . تر هغه ځايه چي په ملت پوري اړه لري ملت خپل ځانګړی او بې پرې قضاوت لري .
د بېلګي په توګه د هيواد په ګوټ ګوټ کي که بهرني او يا هم کورني ازاد خبريالان او خبر ټولوونکي له ملت سره مخ شوي او له پرګنو سره يې د حکومتي چارواکو د مرستي او لاسنيوي له پاره پوښتلي دي نو تر بل هر اداري او حکومتي ارګان وړاندي د کليو د پراختياوزارت او په سر کي د ښاغلي حنيف اتمر د منډو ترړو د يادوني په ترځ کي خلکو ترې مننه کړې او په دوی يې خپل باور په داسي حال کي څرګندکړی چي ښاغلي حنيف اتمر په يوه روغه او يوه ناروغه پښه ځان د هيواد هري پولي ته رسولی او دولس په هر وير کي يې ځان ورسره شريک بللی . 
دهمدغه وزارت په نوښت همدا اوس د خلکو يوولس زره شوراګاني د هيواد په يوولس زرو کليو کي کار کوي چي له بهر څخه د کليو پراختيا وزارت ته په وربېله شوې مرسته کي همدغه يوولس زره د خلکو او کليو شوراګاني برابره ونډه لري، خو نه پوهېږو ښاغلی رمضان بشردوست يو ځل بيا په پټو سترګو د کرکي او نفرت له مخي په دغه وزارت پوري مښتي او په خپلو نارواو اوبه خړوي . 
د بېلګي په توګه يو ځل وايي ښاغلي اتمر اووه ويشت کورونه جوړ کړي، خو د څارنوالۍ له پلټني وروسته څرګنديږي چي اووه ويشت واړه جوړي شوي ودانۍ حکومتي ودانۍ دي چي د کليو پراختيا وزارت پوري اړه لري ، د ملت نه د خپلي مختورۍ د بخښني په عوض يو ځل بيا تور لګوي چي د وزارت ډېره برخه کارکوونکي لغمانيان دي ،يوځل بيا له پلټنو وروسته په ډاګه کيږي چي په پوره وزارت کي يوازي درې تنه مستحق او فني لغمانيان په کار بوخت دي ، په داسي حال کي چي اوس لغمانيان بايد بشردوست صاحب له ګرېوان څخه ونيسي چي ولي درواغ وايي او له ښاغلي اتمر څخه وپوښتي چي د کوم حق له مخي په پوره وزارت کي د لغمان ولایت ونډه درې تنه کيږي .
که ښاغلي بشردوست رمضان د ښاغلي اتمر په وړاندي کومه شخصي کرکه لري مهرباني دي وکړي ، موږ هيڅ کار نه پرې لرو ، او که داسي نه وي نو لږ تر لږه بشردوست صاحب بايد ځان نورو وزارتونو ته هم ورښکاره کړی وای  چي څوک دکوم ځای او د کومي ژبي ويونکو احصايه ورته څرګنده شوې وای . 
کېدای شي ورته ويل شوي وي چي د بهرنيو چارو په وزارت به کار نه لرې چي په ټوله نړۍ کي د هيواد سفارتونه او ديپلوماتيک مرکزونه له يوه کلي نه په ورغليو دتره زامنو ، تربرونو، اخښيانو ، خورلڼو ، او باجه ګانو په اجاره رسېدلي . 
د اطلاعاتو او کلتور وزارت ته يې که څوک نه پرېږدي لږ تر لږه راډيوي ، تلويزيوني ، او مطبوعاتي خپروني خو به يې په وزيراکبرخان مېنه کي د يوه قومندان په هغه قوشخانه کي چي بشردوست صاحب په کي مېشت دی کتلی شي چي له قومونو نه جوړ شوی ملي انډول په کي څه ډول او په څه سپين سترګۍ تر پښو لاندي کيږي  او يا خو يې دلته سترګي ليد او غوږونه اورېدل نه شي کړای .
د کليو په وزارت چي د کليو په خدمت کي دی تور لګوي چي اووه ويشت ودانۍ يې ولي جوړي کړي دي خو دښاغلي سناتور فهيم قسيم صاحب لوړ پوړو ته سرکوزی ښکاري . 
که ښاغلی بشردوست د ښاغلي اتمر د زده کړو کاغذونو پسي سرګردانه وي ، وي  دي  دا دده حق دی خو له ملت څخه دي هم لطفآ دغه حق نه اخلي او يا بهتره دی ووايو نه شي اخستی ، چي ددې وروسته دي د ملت نوم نه سپکوي او له خپلي خېمې دي د ولس پر خواخوږو  ناروا بريدونه نه کوي . 
  په هرچا پسي چي منډي وهي، وهي دې او يا په هرچا پسي چي ترساراګښته ځان رسوي حوصله به يې لري ، خودومره بايد ورپه ياد وي چي ليونۍ منډي کله کله سړی په فرانسه کي د جاپانۍ مېرمني د عشق داستان ته رسوي چي پايله يې لېونۍ مينه او يا هم . . . .
 ",د بجلي ګر صاحب فتوا- او د رمضان ناروا
463,,"
    بسم الله الرحمن الرحیم
په ناروې کې له ټولو دوستانو څخه په ډیر درناوي هيله کیږي چې د مرحوم الحاج عبدالقیوم بزګر ملکزيد فاتحې په مراسمو کې په ګډون کولو سره نوموړي ته په دعاو کې شریک شي.
په خورا درناويد بزګر ملکزي د کورنۍ له خوا
پته: د شیسمو کمون د سترومن د الاقصی جومات 
Strømsveien 13, 2010 Strømmen
نیټه او وخت: د یکشنې ورځ د جنوری اتمه (۸) مه د سهار له یوولسو (۱۱) څخه تر۳۰:۱۲ (دولس نیمو) بجو پورې
د ټلیفون ضروری نومرې:48117954 یا 90856195 ",په ناروې کې د مرحوم بزګر د فاتحې مراسم
464,,"
 د اسامه بن لادن برخلیک د توري پردې شاته !						    ميرويس جلالزی  له روان 2005 میلادي کال راهیسي تر دې مهاله د القاعده  شبکی د مشر اسامه بن لادن هیڅ پیغام ندی خپور شوی؟ د نوموړي د ژوند ، کنټرول، او حتی د مرگ په هکله شکونه مخ پر ډیرېدو دي . او دا پوښتنه تر اوسه هم پاتې ده چه اسامه بن لادن چه لویدیځ او امریکایې د مرگ او ژوند په لټه کښي ده تر اوسه چیرته پټ شوی دی ؟ د نوموړي چپ خوله پاته کیدل د امریکا په دفاع وزارت او نړیوال تجارتي مرکز باندي په کال 1380 لمريز کښي د بریدو نه وروسته یوه اوږد مهاله سکوت دی چه د نوموړي د ژوند او مرگ په اړه اندېښنې لا زیاتوي . وروسته له هغه چه په کال 1383 کښي د اسامه له خواه د یو ږغيز ټیپ په خپریدو ابومعصب الزرقاوي په عراق کښي د القاعده د مشر په توگه وټاکل شو نو بیا تر اوسه د القاعده د تروریستي شبکې د مشر ږغ ندی اوریدل شوی . له دې ټیپ نه مخکي په یو بل ټیپ کښي اسامه په خپلو پلویانو ږغ کړی وو چه په عربي هیوادو کښي په نفتي تاسیساتو بریدونه تر سره کړي ا و سعودي عربستان ته یې هم گوت څنډنه کړې وه چه د خلکو له خواه به له یو ستر پاڅون سره مخ شي . وروسته له دې دوو ټیپی پیغامو بیا تر اوسه د بن لادن ږغ ندی تر غوږ شوی او نوموړی په یو سکوت کښي ډوب او نده روښانه چه ایا م.....که ....ژ او چیرته دی؟ پدې موده کي چه اسامه بن لادن نه بریښي نو د هغه لمړی مرستیال ایمن الظواهري چه د دې شبکې په مغزو مشهور دی کله نا کله ځینی ویډویي او ږغيز پیغامونه خپروي او کله ناکله هم لیدل کیږي چه په ویډویي فيته کښي یې تر څنگ ټوپک ولاړ او په خپلو جنگیالو د مقاومت ږغونه کوي . ظواهري په هغه فیته کښي چه د سپتمبر په میاشت کښي خپره شوې  وویل چه اسامه بن لادن تر اوسه ژوندی دی او د لویدیځ په وړاندي د جگړو اصلی قومنده د ده په لاس کښي ده ..............! ظواهري پدې فیته کښي دا هم ویلی وو چه القاعده تر اوسه هم د خدای په فضل د لویديځ والي په وړاندي د جهاد اصلي مرکز ده او بن لادن هم د دې مرکز په سر کښي قرار لري . له بل لوري په وار وار ویل شوي چه بن لادن یا خو په پاکستان یا هم په افغانستان او یا هم د دواړو هیوادو تر منځ په گډو قبایلي سیمو کښي پټ دی ..! خو د پاکستان اولسمشر پرویز مشرف په خپل وروستي وار ویلي وو چه نه پوهیږي چه اسامه ژوندی او یا خو هم مړ دی! او دا یې هم ویلې وو چه نغواړي د اسامه د ژوند او مرگ په اړه شک څرگند کړي . له بل لوري په افغانستان کښي د امریکایي قواوو لوی قومندان کرل اکنبیړي بیا ټینگار کوي چه د القاعده  شبکې مشر تر اوسه ژوندی او روغ رمټ دی او امریکایي ځواکونه تر اوسه هم د هغه د نیوني په لټه کښي دي . خو پورترگاس د امریکا د استخباراتي ادارې مدیر د امریکا له ( ای بي سي) تلویزیوني شبکې سره په مرکه کښي ویلي ووچه د بن لادن پډن ځای پیژندل شوی دی او امریکا اوس د هر وار په پرتله د هغه په اړه ډیر معلومات لري . د اسامه بن لادن د برخلیک په اړه وروسته له هغه شکونه ډیریږي چه اسلامي خبري انټرنټ پاڼي له بن لادن نه هرکلی کوي او د هغه په ستاینه ورځي تېروي . په دی ورستیو ورځو کښي په یوې خبري انترنټ پاڼه کښي راغلي وو چه اسامه بن لادن ځکه له یو کال راهیسي چپ پاته دی چه امریکایان ونکړای شي د هغه درک او پټن ځای په نښه کړي . په یوه بله عربي خبري انترنټ پاڼه کښي بیا راغلي وو چ اسامه بن لادن د افغانستان او پاکستان تر منځ په پرتو غرنیو سیمو کښي پټ شوی دی................؟ په پاکستان کښي د مډیا واچ سخت دریځي ورځپاڼي مدیر مسول یعقوب چه له اسلام اباد نه یې ورځپانه خپروني کوي فرانسه خبري آژانس ته یې ویلي چه په اطمینان ویلای شي چه اسامه روغ دی . نوموړي ویلي بن لادن ځکه پټ دی چه نغواړی امریکایی استخباراتی اداره (سی ، ای ، اې ) یې ونیسي او دا هم د نوموړي یو پیاوړی تکتیک گڼل کیدای شي . خو افغان چارواکي بیا وایې چه اسامه بن لادن په دې سربیره چه په افغانستان کښي نشته نو کیدای شي چه په پاکستان کښي پټ وي ځکه په افغانستان کښي د امریکا پخواني سفیر زلمي خلیل زاد څه موده وړاندي ویلي وو چه اسامه بن لادن د پاکستان په خاوره کښي پټ شوی خو پاکستاني چارواکي دا خبري بې بنسټه ګڼي . یو بل میلادي کال هم تیر شو خو تر ا وسه هم نده روښانه شوې چه ایا بن لادن چیرته دی ؟ ایا امریکا نشي کولای د بن لادن پټن ځای ومومي؟ ایا بن لادن تر امریکا او لویدیځوالو قوي دی؟ د دې پوښتنو ځواب به وخت ونیسي او دا به وخت وټاکي چه بن لادن چیرته دی او څه وخت یې د نیوني موده پوره کیږي  ",د اسامه بن لادن برخلیک د توري پردې شاته !
465,,"
ميرويس جلالزی
د شمالی اتلانتیک ناټو تړون به د افغانستان د سویل د کنټرول په تر لاسه کولو سره د طالبانو په وړاندي مبارزه سخته کړيدا ټکي د کندهار په هوایي اډه کښي د امریکایي ځواکو عمومي قومندان جنرال جسون کمیا وروسته له هغه څرگند کړل چه ویل کیږي د امریکایي سرتیرو شمیره به په راتلونکي میلادي کال کښي چه یوازي یوه ورځ ورته پاتي ده راکمه شي .جنرال کمیا د مخالفینو له خواه وروستیو ځان مرگو بریدو ته په اشاره وویل چه دا د هغوئ د ناتواني نښي دي ځکه د افغانستان پارلماني ټاکني په ډیره ارامه او سمه توگه تر سره شوې نو ځکه اوس طالبان او القايده له افغان دولت او د هغوئ له ایتلافي ملگرو سره د جگړې توان نلري نو په داسي ناځوان مردانه بریدو لاسه پوري کوي چه د داشان بریدو زیات تلفات ملکي وگړو ته ا وړي .د دې امریکایي قومندان دا څرگندوني په داسي حال کښي څرگندیږي چه یوازي دوه ورځي وړاندي بیا د امریکایي سرتیرو په کاروانو د افغانسان په سویل ا و ختیځ کښي ځانمرگي بریدونه تر سره شوي وو او پکښي 3 تنه امریکایي پوځیان مړه او 5 نور تپیان شوي وو .د شمالي اتلانتیک ناټو تړون پریکړه کړې چه یوازي 6000 تنه نوي سرتیر ي به د ا فغانستان په سویل کښي ځای پر ځای کړي او پاتي 10000 پخواني به د شمال او سویل امنیتي حالت وڅاري . ",د  ناټو تړون ځواکونه  به د افغانستان  سویل ته وغزيږي
466,,"
جلالزی
د روسیه د اټومي انرژۍ سازمان ریس به د فبروري میلادي میاشتت په سر کښي ایران ته سفر وکړي  د روسې ایترتاس خبري آژانس په رپوټ د روسیه د اټومي انرژۍ  د مطبوعاتو مسول سرگي نویکو ویلی ښاغلی ریس سرگي کرینکو به په فبروري میاشت کښي تهران ته ولاړ شي او د بوشهر له اټومي بتۍ نه به هم لیدنه وکړي چه دم گړی د ایراني او روسي کارپوهانو په مرسته تر کار لاندي نیول شوې ده . امریکا په وار وار اخطار ورکړی چه د ایران د اتومي انرژۍ پیاوړتیا به د نړۍ ثبات گډوډ کړي خو ایران په وار وار ویلي چه د دوی اټومي پروگرام د سولیزو مقاصدو لپاره دۍ او د ایران د بهرنیو چارو وزیر منوچهر متکي بیا په خپل سفر کښي چه تیره اونۍ یې افغانستان ته تر سره کړ ټینگار وکړ چه امریکا دروغ وایي او دوی هم غواړي چه د امریکا په شان اټومي انرژۍ پیاوړې کړي او دا د دوی مسلم حق دی . ",د روسیه د اټومي انرژۍ سازمان ریس تهران ته ځي
467,,"
جلالزی
جورج ډبلیو بوش له افغانستان او امریکا سره یو ځل بیا د دیموکراسۍ په ټینگښت ټینگار وکړ  نوموړي چه د 2006 میلادي کال د رارسیدو په ویاړ خبري کولې وویل چه دیموکراسي اوس په افغانستان او عراق کښي ډیره ځوانه ده او هر امریکایي به له افغانستان او عراق سره په دې لار کښي مرستي وکړي . بوش وویل چه په افغانستان کښي د خپلواکو ټاکنو تر سره کیدل داښیی چه دا هیواد د ډیموکراسۍ سخت لیوال دی او په دې لار کښي د نړیوالو هیوادو ملاتړ لري ",بوش د افغانستان سره پر خپلو مرستو ټينګار وکړ
468,حقمل,"
					    					    د افغانستان دسوداګرى وزير  هدايت امين ارسلا  هيله ښودلې ،چې افغانستان به د ٣ کلونو په بهير کې  د نړيوالې سوداګرۍ ټولنې غړيتوب ترلاسه کړى . ددغې ټولنې د غړيتوب له پاره د افغانستان هلې ځلې په داسې  مهال کې ګړنديتوب موندلۍ دى ، چې دنړۍ څه ناڅه ٢٠ نور هېوادونه هم ددغې ټولنې د غړيتوب له پاره هڅې کوى .د سعودى عربستان او چين هېوادونه لس کاله کيږى چې ددغې ټولنې د غړيتوب د ترلاسه کولو له پاره هلې ځلې کوي .دغه ټولنه  ١٥٠ غړى لرى . ارسلا  چې ددغې ټولنې  په کلنۍ غونډه کې له ګدون وروسته ،خبرې کولې  ،وويل 
چې دغړيتوب  له پاره به ځينې اصلاحات  د افغانستان د سوداګرۍ په قانون کر رامنځ ته شى  ،ځکه  د سوداګرى  په نړيواله ټولنه  کې د غړيتوب ترلاسه کولو يو بنسټيز شرط د سوداګرۍ د قوانينو اصلاحات دى . ",د نړيوالې سوداګرۍ د ټولنې دغړيتوب له پاره هڅې 
469,حقمل,"
					    					    دغه ښارګوټۍ چې په ١٣٠٠ جريبه ځمکه کې جوړيږى د ٣٠٠٠کډوالوکورنيو له پاره د کورونو د جوړولو د ويش ځمکه په  پام کې نيول شوې ده . د دغه ښارګوټى د جوړولود بنسټ ډبره د افغان  چارواکو له  خوا نن د زابل ولايت په مرکز قلات کې کيښودل شوه . د چارواکو پروينا  تراوسه کابو ١٠٠٠ کورنيو د ځمکې د نمرې د ترلاسه کولو له پاره نومونه ليکلى دى . ",د کډوالو له پاره ٢٥ ښارګوټۍ په زابل کې جوړيږى .
470,حقمل,"
					    					    ټاکل شوې ده  د ولسى جرګې غړى  په نننۍ غونډه کې   د خلکو پر ستونزو او دهغو د اوارولو  په لارو چارو خپلې خبرې او بحٍث پيل کړى .
د ولسى جرګې  غړو په پرونۍ غونډه کې  د ١٢ کميسيو نو په جوړولو سره 
پس له يو اوږد بحث او خبرو سلا شول . مخکې له دې څخه  يې ٦ نور کميسيونونه هم تصويب کړى وو . همدا شان د مشرانو جرګې په پرونۍ غونډه کې دداخلى دندو اصول تصويب شول .  ",ولسې جرګه به نن  د خلکو پر ستونزو خبرې پيل کړى .
471,حقمل,"
					    					    د پاکستان د کورنيو چارو پخوانى وزير جنرال نصيرالله بابر وايى چې زما سره د افغانستان تاريخى اثار نه شته او که وى هم ،هغه د شينواري مارکيټ څخه اخيستل شوى . دى زياتوى د شينوارى مارکيټ او قصه خوانې بازار پر دغو اثارو ډک دى . بابر وايې  هرڅو ک چې ادعا لرى ،چې زما سره دافغانستان تاريخى اثار شته ،نو را دې شى زما کورته،او ودې ګورى هرڅه مخاخ پراته دى، او که څه وى د شينوارى مارکيټ څخه رانيول شوى او زموږ ملک په دغو اثارو لکه مله کنډ،صوات ، باجوړ پرې ډک دى  . ده د افغانستان د اطلاعاتو ،فرهنگ او توريزم د وزير داکتر رهين  دليک په هکله وويل ، چې ماته نه دى رارسيدلۍ ؟
داکتر رهين د يورسمىليک په استولو سره له جنرال بابر څخه غوشتنه کړې وه چې د افغانستان هغه تاريخى اثار چې دى  يې په واک لرى  دافغانستان ملى موزيم ته بيرته ستانه کړى .په دريو لسيزو کې د افغانستان فرهنګى شتمنيو او تاريخى او لرغونو اثارو ته ډير زيان رسيدلى او ډير شمير يې  بهر ته قاچاق او ليږدول شوى دى .په تيرو کلونو کې څو ځلې د افغانستان د ننه او بهر په ځينو کړيو کې څرګنده شوې وه چې جنرال بابر د افغانستان يو شمير تاريخى اثار په خپل شخصى موزيم کې چې دى ور سره ډيره مينه لرى، له ځان سره لرى .جنرال بابرچې د طالبانو نيږدې دوست پاتې شوى وو، دانه منې چې طالبانو ده ته د افغانستان يو شمير تاريخى اثار د سوغات په ډول ورکړى دى . ",جنرال بابر:  ما سره د افغانستان تاريخى اثار نشته .
472,حقمل,"
					    					    د بغلان ولايت پوليسودا خبره منلې چې د پلخمري په ښار کې د اغاخان د موسسى د وړو پورنو د يو بانک له دفتر څخه ٦٩ زره ډالره او يو ګرځنډه تلفون غلا شوى دى . پوليس وايې په دې اړوند يې پلټنې پيل کړى دى .  ",په پلخمرى کې د بهرنۍ موسسې يو دفتر لوټ شو .
473,حقمل,"
					    					    د ٢٠٠٦ کال د لومړۍ ورځې په شنه سهار د عراق په پلازمينه بغداد کې
٤ سختى چاودنې شوى دى ،د لومړنيو رپوټونو له مخې په دغو چاودنو
٨ کسانو خپل ژوند له لاسه ورکړى دى او يو شمير نور ټپيان او ژوبل شوى دى . د پوليسو د وينا له مخې ددغه بريدونو ډيره موخه د پوليسو
د ګزمې  هغه موټر وو چې د نوى کال په لومړى ورځ يې د امنيت د ساتلو په موخه پر خپلو امنيتى ګزمو کې زياتوالۍ راوستلۍ وو .له عراق څخه په يو بل خبر کې راغلى چې ٣نورې چاودنې هم شوى دى او دوژل شويو شميره ١١ تنو ته تر دې ګړۍ رسيدلې ده .په سهارنۍ چاودنو کې يو شمير هوټلونه ته هم زيان رسيدلى دى .					    ",په بغداد کې څلور چاودنې شوى دى .
474,حقمل,"
له کابل څخه د حقمل لنډراپور

 
د نړۍ ميليونونو انسانانو د خوښۍ او خوښالۍ په ډکو شيبوکې د ٢٠٠٦ زيږديز کال لومړۍ ورځ ، تيره شپه په جشنونو ، اورلو بو او نورو کلتورى او دوديزورواجونواوشاندارو ميلوپه جوړولو سره و لمانځله . ميليونونو انسانو د نوى کال له لومړۍ ورځې څخه په داسې مهال تود هرکلې وکړ چې ډيره انسانان به د سونامۍ سمندرى طوفان،او دپاکستان او هندپه سرحدى سيمو کې دخونړۍ زلزلې ترخه او نه هيريدونکى يادونه د تل له پاره په خپلو سينو کې ژوندى وساتى ، د مکسيکو سيلابونو او طوفانونو، دلندن چاودنو او په عراق کې اخ او ډب او تاوتريخوالى هم د نړۍ انسانان په غمجنو حالاتو کې پريښودل .په افغانستان کې هم يو شمير بهرنيانو په ځانګړو ناستو سره ددې ورځې هرکلۍ وکړ او د نوې زيږديزکال له لومړيو شيبو سره سم په کابل او د هېواد په يو شمير نورو سيمو کې د واورې سپينو بڅرکو په اوريدو پيل وکړ . له دې ورځې سره سم له بريتانيا څخه د اوروپايى ټولنې مشرتوب اطريش په غاړه واخيست او د هسپانيا حکومت پر عامه ځايونو کې پر سګرټ څکولواو دودولو بنديز ولګاوه . په همدغه مهال کې چې د نړۍ گڼ شمير انسانانو د سدنى په ارام سمندر کې د اورلوبو ميله پيل کړه او داروپا په زړه د لندن په ښار کې د بګ بن سترې او تاريخىگړۍ زنګونه په ترنګيدو شول د غزې په ترانګړه کې د ملګرو ملتونو په يوه کلوپ کې چاودنه وشوه او دنوې کال دلومړۍ ورځې په سهار د بغداد ښار سختو چاودنو ولړزاوه .د فرانسې په ځينو ښارونو کې هم مستو ځوانانو د خپلو ميلو او ساتيريو په ترځ کې ٤٥٠موټروته اور واچاوه . له دې سره جوخت د مسکو له لورى اوکراين ته دغزيدلى ګاز د نل ليکې د تړل کيدو او بنديدو کار هم پيل شو .
  ", په جشنونواوميلو سره دنوى زيږديز کال هرکلۍ وشو 
475,,"
 
نن له غرمې مخکې دالجزیرې تلویزیون دافغانستان دفتر خبریال ولي الله شاهین ورسره کمره وال سید ناصر هاشمي او موټر چلونکی محمد اغا چې غوښتل یې راپور دهغه څه په اړه چې دولت غواړي دکابل ښار واټونه کوم چې دامنیتي تدابیرو دخوندي کولو پر موخه تړل شوي پراخه کړي، د تصویر دبرابرولو پر موخه دامریکایي ځواکونو له لورې زنداني شوي.
امریکایي ځواکونه ددغه خبر په اړه وایي چې دوی حق نه درلود تصویر واخلي خو ولې داالجزیرې خبریالان په کابل کې داکار دبیان دازادۍ په وړاندې ستر تیری گڼي.
 امریکایي ځواکونو له گرویږنو وروسته دالجزیرې تلویزیون دغه خبري ټيم افغان امنیتي سرتیرو ته وسپاره چې دموضوع په اړه افغان امنیتي سرتیرو دځان ناخبري او ددې کار غندنه وکړه.
دیادونې وړ ده چې په افغانستان کې خپلواک ژورنالستان له پیښو، تهدیدونو او ان له وهلو سره هم پدې وروستیو کې مخامخ شوي. ",په کابل کې دالجزیرې تلویزیون خبریال امریکایانو بندي کړ.
476,حقمل,"
					    					    په پکتيا کې پوليسو د ددغه ولايت د سيدکرام ولسوالۍ په اړوند سيمه کې ٨٠ کيلو ګرامه چرس نيولى دى .د پوليسو پر وينا دغه چرس بهر ته د قاچاق او ليږد په موخه  په بوجيو کې ځاى پر ځاى شوى وو .پوليسو په دې اړوند څوک نه دى نيولى  خو وايې چې پلټنې يې په دې هکله پيل کړى دى .					    ",په پکتيا کې ٨٠ کيلو ګرامه چرس نيول شوى دى .
477,حقمل,"
					    					    ددفاع وزارت ځواکونو د يو لړ عملياتو په ترځ کې تيره ورځ د هلمند ولايت د ګرشک په سيمه کې ٣ تنه وسله وال له دوو کلانشيکوفونو او بمونو سره يو ځاىنيولى دى . د دفاع وزارت د يو چارواکى د وينا  له مخى   نيول شويو  کسانو ددغه ولايت په وروستيو بمى چاودنو کې هم لاس درلود .					    ",ددولت ٣ مخالف وسله وال نيول شوى دى .
478,جلال امېرخېل,"
 افغان ادبي بهير د ۱۳۸۴ لمريز لېږديز كال د مرغومي په دريمه نېټه د  يكشنبې په ورځ دسلطان شهاب الدين غوري لېسې په انګړ (جهانګير اباد) كې خپله اونيزه غونډه د ښاغلي ميرويس چكنوري په رياست كې تر سره كړه چې ځانګړى مېلمه ېې استاد فضل مولا ٰ توره كى ٰ و او د وياندوۍ چارې احمد شاه وردګ تر سره كولې  جلال امرخېل - پېښور - پښتونخوا
 افغان ادبي بهير د ۱۳۸۴ لمريز لېږديز كال د مرغومي په دريمه نېټه د  يكشنبې په ورځ دسلطان شهاب الدين غوري لېسې په انګړ (جهانګير اباد) كې خپله اونيزه غونډه د ښاغلي ميرويس چكنوري په رياست كې تر سره كړه چې ځانګړى مېلمه ېې استاد فضل مولا ٰ توره كى ٰ و او د وياندوۍ چارې احمد شاه وردګ تر سره كولې غونډه د ښاغلي رفيع الله عطا له خوا د قران كريم د څو مباركو ايتونو په تلاوت سره پرانستل شوه ،ورپسې د تېرې غونډې راپور چې مجيب الرحمن انګار ليكلى و د جلال امرخېل له خوا واورول شو 
په راپور د خبرو كولو غوټه نصرت الله الهام پرانسته او وې ويل : دا خو هماغه راپور و چې انګار صيب ټول افغان پاڼې ته ليكلى و ، دا چې امرخېل د بهير ګذارش ليكونكى دى بايد خپله ېې يو راپور برابر كړى و ،وردګ صيب يي د خبرو تاييد وكړ ، عطا صيب له انګار صيب نه مننه څرګنده كړه چې زموږ د غونډې راپور ېې د انټرنېټ له لارې خپور كړ .
په راپور تر خبرو وروسته د نصرت الله الهام غزل كره كتنې ته وړاندې شو 
مطلع :
يو څوك زما د زړه كور كې اباد راسره دى
ضمير مې دى بس سم لكه نقاد راسره دى
امرخېل د بس او سم د تورو تر منځ د س تورى ستونزمن وباله او د بس د توري راوستل ېې روغ ونه باله وردګ صېب د بس تورى تاكيدي وباله ، عطا صيب هم تاكيدي تورى وباله او ويويل چې ضرورت هم ورته شته او كومه ستونزه نه راپيدا كوي ځكه چې ډېر روان بيت دي ، توره كي صيب په بيت كې عارفانه تجاهل ته نغوته وكړه عطا صيب وويل : تجاهل نه دى ځكه چې شكاره كړى ېې دى ، عارفانه تجاهل كې شاعر يو شى ښه پېژني خو ځان ورباندې ناګار اچوي لكه په دې بيت كې : 
دا بورا دى چې پر پاڼه د ګل ناست دى
كه پر مخ د ګل اندام ده توره زخه
وردګ  صيب د عطا صيب د خبرو په تاييد ضمير د انسان سره تشبه وباله 
دولت شاه مجاهد د راسره دى كليمې پرځاى د  راسره اوسي كليمه غوره وګڼله 
چكنوري صيب وويل كه داسې شي نو بيا به ټول رديف بدل شي اونورو بيتونو ته به  يوه لويه ستونزه راولاړه كړي
لومړى بيت :
 زما غزل به څنګه پورته و نه كړي پرواز
وزر چې د سپسڅلي انتقاد راسره دى
امرخېل په لومړۍ نيم بيتۍ كې يو څپه كمه وبلله عطا صيب وويل كه د څپو پوره كول شرط وي نو بيا سمه ده او څپه ېې بايد پوره شي او كه د بيت د شكلا لپاره وي نو بيا خو بيت په خپل ځاى سم دى ، ګړندي صيب د څپو پوره كول د شعري تلازماتو له مخې شرط وباله او نيم بيتۍ ېې په دې ډول سمه كړه 
زما غزل به څنګه پورته نه كړي پروازونه 
مجاهد صيب سپيڅلي انتقاد ته نغوته وكړه چې انتقاد كې سپيڅلى او نا سپيڅلى څنګه وي ؟
توره كي صيب وويل : كه څوك په يوه خرابه لاره روان وي او موږ يي ورنه منې كوو كه ېې په ښه ډول منې كړو او په نرمه ژبه يي پوه كړو چې دا كار دې ناوړه دى نو انتقاد به موسپېڅلى وي او كه يي په ناوړه الفاظو ورته ووايو نو انتقاد به مو سپيڅلى نه وي 
دوهم بيت :
دا زه چې د غره كاڼى سر ته كېږدمه ويده شم
يوازې نه يم خدايږو ټول هېواد راسره وي
محبوب صېب بيت تاييد كړ او وي ويل چې د وطن پالنې ښه ژور احساس په كې نغښتى دى 
وردګ صيب بيت ښكلى وباله او وي ويل : شاعر چې دومره خاكساري اختياروي نو په دې هم مطمئن دى چې يوازې نه دى ټول هيواد ورسره دى ، توره كي صيب وويل : غر د مقاومت سمبول دى او بل د غر كاڼى هم ډېر كلك او وچ وي چې هر څوك ېې تر سر لاندې نه شي ايښودى نو په خاطر يو ښه انځوريز او سمبوليك بيت دى 
 
دريم بيت :
ستا مړه مړه كاته تل زما د زړه كلي كې مېشت وي
كه ته نه ېې جانانه نو ستا ياد راسره دى
 
توره كي صيب د مړه كاته پر ځاى د خواږه كاته د راوستلو نظر وړاندې كړ ، مړه كاته ېې د ملامتۍ نښه وبلله  د خپلې خبرې د روښانه كولو لپاره ېې وويل كه چېرې څوك چا ته پړ او ملامته وي نو ورته مړه مړه ګوري او مقابل جانب بيا ورته وايي چې څه مړه مړه راګورې 
محبوب صيب او وردګ صٍيب مړه كاته په خپل ځاى شه وباله او دا يي يوه اولسي او فولكلوري اصطلاح وبلله 
څلورم بيت :
منم چې فولادي كړۍ زموږ پښو كې پرتې دي
غم ونه كړئ ملګرو چې جهاد راسره دى
محبوب صيب وويل : فولادي كړۍ د استعارې په شكل راغلي په بيت كې ښه ذهني كوښښ ليدل كېږي او د يوه ښه فكري جهاد پيغام ېې رسولى ،وردګ صېب وويل : په بيت كې يو ډول تسل او د بيدارۍ غږ هم ليدل كېږي چې حوصلې بايد ونه بايلل شي كه هر څو مو يرغلګر پښو ته فولادي كړۍ جوړوي بايد موږ په جهاد تكيه وكړو .
په غزل تر خبرو كولو وروسته الهام صيب د مننې په ترڅ كې وويل : ګومان مې نه و چې دومره خوږې او تودې خبرې به ورباندې وشي زه د ګډونوالو له لارښوونو او وړانديزونو نه مننه كوم دلته د مړه مړه كاتو خبره وه چې مړه بايد په خواږه بدل شي ، مړه كاته خپله خواږه وي او د سپيڅلي او نا سپيڅلي انتقاد په اړه دومره ويل غواړم چي هغه انتقاد چې اصلاح راولي سپيڅلى دى او هغه چې تخريب منځ ته راوړي نو سپيڅلى نه دى 
د كره كتنې د پاى ته رسېدو سره سم ازاده مشاعره وشوه 
د غونډې ريس په غونډه خپل نظر داسې وړاندې كړ : زه د بهير له ګډونوالو نه مننه كوم چې ما ته يي د رياست چارې راوسپارلې ، ما له نن نه څو كاله پخوا په دې ډول ادبي غونډو كې ګډون كاوه خو دا ډير وخت مې د مشكلا تو له مخې نه شواى كولاى چې په ادبي غونډو كې دې ګډون وكړم خم ننۍ غونډې زما ذوق ډير تاند كړاو تر دې به وروسته كه د خداى رضا وه په ادبي غونډو كې ګډون كوم 
ننۍ غونډه له هر پلوه پوره وه او د بهيروالو نه هم هيله لرم چې خپلې غونډې لا تاندې او ښكلې كړي تر څو خپلې ټولنې ،ژبې او كولتور ته د چوپړ مصدر وګرځي 
 غونډه چې د ماسپښين په درې بجو پيل شوې وه د ماښام په پنځه بجو په اختتامي دعا سره پاى ته ورسېده ، پريكړه وسوه چې راتلونكې غونډې ته به ښاغلۍ واحدالله خاكسار خپل نثر كره كتنې ته وړاندې كوي 
 په غونډه كې دغو ښاغليو ګډون درلود :
محمد عباس حبيبي ، فضل هادي شهيد ، عبدالله غورځنګ ، اسدالله ، عبدالجلال سرحدي ،محمد نبي شاهين ، سيد نقيب الله سحر ، حاجي ميرويس چكنوري ، استاد اقا محمد ګړندي ، ډاكټر رفيع الله عطا ، حاجي احمدشاه وردګ ، نصرت الله الهام ، حيات الله يوسفزي ، دولت شاه مجاهد ، واحدالله خاكسار ، حميدالله احمدي ، محبوب الله محبوب ، قاري هدايت الله هجران ،احمدالله احمدزي ، سردار محمد نورزي او جلال امرخېل .
 
  ",پېښور کي د افغان ادبي بهير غونډه جوړه شوه
479,,"
",
480,حقمل,"
					    					    د کورنيو چارو وزارت  د مخدره توکو پر وړاندې د مبارزې ددفتر يو چارواکى په هند کې د يو شمير افغانانو دبندى کولو خبرورکړ او زياته يې کړه چې د هند پوليسو  د دوو مياشتو په بهير کابو ١١٣ تنه افغانان د نيښه يې توکو د قاچاق په تور نيولى دى . له دې څخه  وړاندى د کابل هوايى ډګر د سرحدى پوليسو مشر هم په ډاګه کړه چې ٣ ميرمنى او يو نارينه يې  بهتر ته د نيشه يې توکو د ليږد په تور نيولى دى . ده وويل څلورواړه نيول شوى کسان افغانان دى او يو يې د اريانا افغان هوايى شرکت  کارکونکى دى .د کورونيو چارو وزارت چارواکې وويل، يو شمير بهرنيان په جعلى اسنادو سره د نيشه يې توکو د قاچاق په موخه افغانستان ته را داخل شوى دى . ده هيله څرګنده کړه چې په هند کې د نيول
شويو کسانو له ډلې څخه به ١٣ تنه په نيږدې راتلونکې کې د افغانستان امنيتى چارواکو ته وسپارل شى . په وروستيو کې د نيشه يې توکو د قاچاق  او توليد په وړاندې د افغان امنيتى چارواکو مبارزه سخته شوې ده او په دې اړوند څو تنه بهرنيان هم د کابل هوايى ډګر دسرحدى پوليسو له خوا نيول شوى دى .له دې وړاندې افغان چارواکو انديښنه ښودلې وه چې د افغانستان د ننه په نيشه يى توکو د روږدو کسانو شميره هم مخ پر زياتيدو ده او کابو يو ميليون کسانو ته په رسيدو ده . له بهر څخه راتلونکې يو شمير افغان کډوال هم په نيشه يى توکو روږدى شوى دى . د کورنيو چارو په وزارت کې د نيشه يى توکو په چارو کې مرستيال جنرال داود وايى  چې د افغانستان له يو شمير هوايى ډګرونه د نيشه يى توکو د قاچاق په توګه گټه اخيستل کيږى او په روان کال کې په لسګونو تنه  قاچاق چيان او ١٢٠ټنه نيشه يى توکې نيول شوى  دى . دى وايې په راتلونکې کال کې به د نيشه يى توکو د قاچاق په هکله بشپړ رپوټ وړاندې کړي . ده د څلورو تنو پوليسو دنيول کيدو خبره هم وکړه او وايى
چې چين او دوبۍ ته د هوايى ډګر له  لارې نيشه يى  توکى قاچاق کيږى. 					    ",په هند کې ديوشمير افغانانو نيول .
481,حقمل,"
					    					    د حج او اوقافو وزير نعمت الله شهرانى  پرون د يوې خبرى ناستې په ترځ کې د دولت يو شمير لوړ پوړى چارواکى چې د حج اداکولو په موخه عربستان ته تللى دى  په هغه هېواد کې  د افغان حاجيانو تر مينځ په يو شمير ګډوډيو تورن کړل او زياته يې کړه چې د خپل دولتى موقف څخه په استفادې  سره يې   د اوسيدو له پاره د جلا خونو ، ټلفونو ،موټرو او دجامو پرمينځلو دماشينو غوښتنې درلودې . ده وويل د دغه کسانو داډول لوړې غوښتنې د نورو افغان حاجيانواو د حج د مراسمو ترمينځ ګډوډى‌  او بې نظمى رامينځ ته کړې ده  .شهرستانى د يو شمير نوروافغانانو يادونه هم وکړه چې د تجارت په موخه هلته تللى دى ، ده د دغو کسانو شميره څه ناڅه ١٠٠٠ کسان  وبلل او زياته يې کړه چې  دا کسان له مختلفو بانډو سره اړيکې لري  .شهرانى په ټوليزه توګه د افغان حاجيانوحالت د تير و کلونو په پرتله ښه وباله ، زياته يې کړه چې لازمې اسانتياوې ورته برابرې شوى دى . ده دا خبرې په داسې وخت کې کولىې چې د سعودى عربستان  له سفر څخه نوى راستون شوى وو.
د يادونې وړه ده چې تر اوسه پورې لس تنه افغان زيارت کونکې په سعودى عربستان کې په حق رسيدلى دى . سږ کال ٢٥٠٠٠ افغانان د حج د اداکولو په موخه عربستان ته تللى دى .
.					    ",پر يو شمير لوړ پوړو چارواکو د حج د وزيرنيوکې .
482,حقمل,"
					    					    په کابل کې د الجزيرې ټلويزين  خبريال  ولى الله شاهين له خپلو ملګرو سره له ٨ نيم ساعتو بند ورسته  پرون ماښام بيرته خوشى شو. دوې پرون سهار هغه وخت د امريکايى ځواکونو له خواو نيول شول چې د کابل ښار د تړل شويو واټونو په اړوند يې   ټلويزونى رپوټ برابروو .له يونيم ساعت بند ورسته دوى  افغان پوليسو ته سپارل شوى وو . ",په کابل کې د الجزيرې ټلويزيون خبريال خوشۍ شو .
483,حقمل,"
 
د امريکا په لاس انجلس کې د افغان وتلى هنرمند او سندرغاړى فرهاد دريا کنسرت چې دنوى زيږديز کال په ياړد يکشنبې پر شپه جوړ شوى وو ،هغه وخت نيمګړى پاتې شو، چې رغتون ته درملنې له پاره په بيړه وليږدول شو .فرهاد دريا چې دا مهال له درملنې روسته له روغتون څخه وتلۍ وايې ، رغتيا يې ښه ده اود څښاک په اوبو کې ورته زهر اچل شوى وو . دى وايى ،که چيرې د زهرو اندازه زياته واى ممکن د ستيج په سر له مينځه تللى واى .په روغتون کې دده په وينه کې د زهرجنو توکو اثار په ګوته شوى دى او پوليسو په دې هکله خپلې پلټنې پيل کړې دى . د رغتون د رپوټ پر بنسټ فرهاد مسموم شوى وو .فرهاد وايى هغو کسانو چې نيت درلود چې زه ٢٠٠٦ کال و نه ينم ، هدف ته ونه رسيدل .دريا زياته کړه چې د کنسرټ له پيل څخه يې مخکې ډيرې اوبه چښلې او نه پوهيږى چې په څه ډول ورته زهر ى توکى په اوبو کې اچول شوى . دى په دې عقيده دى چې دا کار دافغان دى .فرهاد په دغه کنسرټ کې چې له لرې او نيږدې څخه په سلګونو افغانان راغلى او راټول شوى وو يوازې دوه نيم ساعته سندرې ويلې چې دې په خپله ورڅخه راضى نه بريښى .  ",د هېواد وتلى هنرمندفرهاد دريا ته زهر ورکړ شوىوو .
484,حقمل,"
					    					    د هغه تړون له مخې چې د افغان چارواکو او نړيوال بانک د استازې ترمينځ لاسليک شو ،د ٢٣ ميليونو ډالرو په لګښت د تالقانو - کشم سړک  چې ٦٨ کيلومتره اوږدوالۍ لري  د ١٨ مياشتو په بهير کې د هندى او استراليايى کمپنيو له خوا په بنسټيزه توګه جوړيږى . ",د تالقانو او کشم سړک جوړيږى .
485,حقمل,"
					    					    افغان ولسمشر حامد کرزى پرن  له غرمې روسته د امريکا د کانګرس له هيات سره وکتل . په کتنه کې دواړو لورو د دواړو هېوادنو د علاقې وړ په يو شميرمسايلو خبرى کړى دى  او دهيات مشر  د ملى شورا د جوړيدو په هکله افغان ولسمشر ته مبارکى وويله . کرزى د امريکا  دمرستو د مننې په څرگندونې سره ، هغه پرمختګونه چې په تيرو څلور کلنو کې په افغانستان کىرامينځ ته شوى ، د نړيوالې ټولنې او د امريکا له مرستو پرته ناشونى  و بلل .کرزى دهغه ستراتيږيکى تړون له مخې چې د امريکا او افغانستان تر مينځ لاس ليک شوى له افغانستان سره د امريکا د مرستو ددوام غوښتونکۍ شو .  ",کرزى د امريکا د کانګرس له هيات سره وکتل .
486,حقمل,"
					    					    په هغه چاودنه کې چې د ١١ بجو پر شاوخوا کې نن د کندهار په ښار کې رامينځ ته شوه يو کس وژل شوى او دوه تنه ټپيان شوى دى  . چاودنه د کندهار ښار د پنځمې ناحيې د ده خواجک باباپه سيمه کې شوې ده . د کندهار والى دا يوځان وژونکۍ بريد بللۍ چې په کې ځان وژونکى مړ او يو ماښوم او يو ښځه هم ټپيان شوى دى .  چاودنه په يو ټکسى موټر کې شوى ده . دعينى شاهدانو  دخولې ، د ځان و ژونکى مخه  په امريکايى موټرو بريد وو چې له دغې سيمې تيريدل . په بريد کې يو فوځى ګادى هم ويجاړ شوى دى . طالب اورپکو ددغه بريد مسوليت منلۍ او ايۍ چې په دغه بريد کې يې پنځه تنه امريکايان وژلى دى . د امريکايى ځواکونو  يو ميشت خبر ځاى  په دغه پېښه کې د يو امريکايى ټپى کيدل منلى او وايى چې په روغتون کې تر درملنې لاندې دى او حالت يې ښه دى .					    ",د قندهار په ښار کې چاودنه وشوه .
487,,"
 
نن له غرمې مخکې دکندهار ښار په دوه لارې دخواجک په سیمه کې ځان وژونکی برید شوی چې لامله یې یو ماشوم اویوه میرمن ټپیان شوي.
داسې ښکاري چې دځان وژونکي موخه دتیریدونکي امریکایي ځواکونو کاروان وه چې ونه توانیده ځان ور ورسوي.
دکورنیو چارو وزارت ویاند یوسف ستانیزی بینوا ویبپاڼې ته دپیښې پخلی وکړ او دڅېړنې لپاره یې دکار دپیل خبره هم وکړه.
کندهار تل له ورتو پیښو سره مخ شوی او دچارواکو په وینا داکارونه دهیواد ددښمنانو کارونه دي. ",کندهار کې ځان مرگی برید شوی.
488,حقمل,"
					    					    ٤١ کلنې انګريزى ميرمنې شارن تيندلر له ٣٥ کلن دلفين سره چې سينډى نوميږى د اسرائيلو د غټو کبانو(دلفينانو) په يو روزنيز مرکز کې د واده مراسم د يو لوى جميعت په وړاندې تر سره کړل .د واده په دې مراسمو کې زوم ناوې ته ګوتې ور په ګوته نه کړه خو ناوې يو لوى کب د دزوم په خوله کې ورکړ .دلفين يو بحري حيوان دى چې ځينې ورته غټ کب هم وايى .دلفينان له انسانو سره ډير زر روږدى کيږى . دغه ميرمن چې د راګ موزيک جوړه ونکې او دډيرو شتمنيو خاونده ده وايې ،چې ١٥ کاله کيږى له دغه سپين دلفين سره مينه لري .د اسرائيلو دقانون ا ومذهبى قوانينو له مخې دا ډول ودونه جواز نه لري ، خو دا لا نه ده څرګنده چې دغې ميرمنې له کومې لارې او څه ډول له دلفين سره د خپلې کوږدې اجازه تر لاسه کړې ده . په نړۍ کې دا لومړۍ ځل دى چې يوه ميرمن له يو حيوان سره واده کوي .انګريزې ميرمن چې اوس په اسرائيلو کې ژوند کوى ددغه واده څخه ډيره خوشاله او راضى بريښيده . 					    ",له دلفين سره د يوې انګريزې ميرمنې واده وشو .  
489,حقمل,"
					    					    له پنځو ورځو راهيسې په هرات کې بريښنا نشته  او د يو شمير فابريکو او دولتى ادارو کارونه په ټپه دريدلې . د بريښنا د چارواکو پر وينا د بريښنا هغه غزيدلى مزۍ چې له ترکمنستان څخه هرات ته  غزيدلۍ  په يوه سيمه کې د وسلو په مردکيو او په بله سيمو کې دواورې  د سخت اورښت له کبله پرې شوى دى. چارواکو دا هم منلې چې ممکن ددولت مخالفينو په خپل بريد سره دغه مزى پريکړۍ وى .دوى منلې چې د بياجوړولو په برخه کې يې کار پيل کړى دى . د بريښنا دا مزۍ په داسې وخت کې پرې کيږى  چې د کابل په پلازمينه  کې کابل ښاريان هم د بريښنا له پلوه ډيرې ستونزې لري او دبريښنا وزارت د کار او فعاليت څخه سر ټکوى .پرون د بريښنا وزارت يو شمير چارواکو بيا يوې خبرې ناستې ته وويل  چې اوس مهال د کابل ښار په سلو کې ٧٥ فيصده سيمې بريښنا لري . دوې دا هم وويل چې په مرکز او ولاياتو کې د بريښنا ډير ملکيتونه  او جايدادونه د غير مسولو ټوپکيانواو زورواکو  له خوا غصب شوى دى  . دو ى وويل چې لا هم داسې کسان شته  چې پرته له ميتره  د بريښنا څخه په غيرقانونى توګه ګټه اخلى . خو اکثره اوسيدنکى د بريښنا وزارت د مشرتابه او کارکونکو هلې ځلې نا کافى بولې او وايې چې د بريښنا په برخه کې يې د پام وړ داسې کار او خدمت نه دى تر سره کړى چې کابل ښاريان پرې اسوده شى  .  					    ",د هرات اوسيدونکې له بريښنا څخه بې برخې شول.
490,حقمل,"
					    					    د زابل ولايت  مرکز قلات ته څيرمه د لارې يو ساتونکۍ په يو وسله وال بريد کې ټپى شوى دى . بريد کونکې د پېښې له ځاى څخه تښتيدلى دى .ځايى پوليسو د دغه اود ابن سينا د روغتيايى له کلنيک څخه د يو موټر د غلا په تور  ٨ تنه شکمن کسان نيولى دى او وايى له دوى څخه په دې اړوند پوشتنې روانې دى. پوليسو  غلا شوى موټر  له يوې وسله والې نيښتې ورسته  بيرته لاس ته راوړۍ دى .دساتونکى روغتيايى حالت اوس مهال د ډاډ وړ بلل شوى دى .					    ",د لارې يو ساتونکۍ په يو بريد کې ټپى شوى .
491,حقمل,"
					    					    د مايوت د جزيرې يوې  ٢٥ کلنې ميرمنې د نوى زيږديز کالې پر شپه خپل ماشوم د الوتکې د لاس مينځلو په خونه کې دنيا ته راوړ . لومړۍ د الوتکې ميلمه پاله په دغه زيږد خبره شوه . ماشوم د الوتکې د يوې ميلمه پالې له خوا په يوه ټوټه کى نغښتل شوى وو او په الوتکه  کې يو ډاکتر د نوى پيدا شوى ماشوم  دنوم غوڅولو کارپه بريا سره تر سره کړ .دغه الوتکې د فرانسې د ليون له ښار څخه د انو نيون د جزيرې په لور الوتنه درلوده . ماشوم او دهغه مور چې روغتيا يې  حالت يې د انديښنې وړ نه وو د انونيون په جزيره کې  د الوتکې له کيناستو وروسته روغتون ته ليږدول شوى  دى .  					    ",  يو ماشوم په الوتکه کې د الوتنې پرمهال و زيږد.
492,,"
 
له جلال اباده خپرېدونکې مهالنۍ تور غر مجله تازه له چاپه راوتې او دلوستونکو لوست ته چمتو شوې.
دا دوهمه گڼه ده او له یو شمیر دیني، سیاسي، څيړنيز او کلتوري مطالبو سره خپریږي.
دا مجله په جلال اباد کې دتور غر فرهنگي اوعلمي ټولنې له اړخه خپریږي؛ مشر یې عبدالعزیز غیرت او مسول مدیر يې عبدالواسع انتظار دی . ",دتور غر مهالنۍ مجله چاپ شوه
493,,"
",
494, عبدالهادي حيران,"
					    					     عبدالهادي حيران څو ورځې د مخه مې د افغانستان د کندوز ولايت نه يو د ماما زوي، چې دوه مياشتې وړاندې يې له پېښور څخه کندوز ته کډه بار کړې وه، راغی او يوه ډېره عجيبه خبره ئې وکړه. هغه ووئيل "" په کندوز کښې خلق مونږ ته مهاجر وائي "". وروسته راته معلومه شوه چې د افغانستان په ځينيو نورو ولايتونو کښې هم هغه افغانان چې د جهاد پر مهال پاکستان ته رامهاجري شوي وو او اوس بېرته خپل هېواد ته تللي دي، خلق ئې د مهاجر په نوم بلي.  د ماما زوي مې راته ووئيل: "" په کندوز کښې د کرايې په يو دوکان پسې ګرځېدم چې د چانه به مې پوښتنه وکړه نو هغۀ به د پاکستان څخه ستنو شويو افغانانو ته کنځلې شروع کړې او وئيل به ئې (پاکستان نه د دې مهاجرو د راتلو سره هر څۀ ګران شوي دي.... قيامت ئې جوړ کړی دی)"". دې سره زما سترګو ته هغه ورځې نېغې ودرېدې چې د پېښور په کوڅو کښې د کرايې په يو کور پسې ګرځېدم او چې د چا نه به مې پوښتنه وکړه نو وبه ئې وئيل "" د دې مهاجرو داسې داسې وکړم............. هر څۀ ئې ګران کړي دي.....چې د کرايې کور خالي شوی نۀ وي دوئ نيولی وي........"". ډېرو افغانانو به په پاکستان کښې داسې خبرې اورېدلي وي. زمونږ يو محترم او مشر ملګری خو چې داسې خبرې واوري نو سمدستي د امريکې پخواني صدر ريګن ته بد رَد وئيل شروع کړي ځکه چې ريګن به هر وخت دا خبره کوله چې "" افغانانو د پاکستان او د امريکا حفاظت کړی دی"". خو اوس دا حال دی چې د دغو افغانانو حيثيت د امريکا په نظر کښې د ترهه ګرو دی، پاکستان کښې خو مهاجر دي چې په افغانستان کښې هم د مهاجر نوم ورپورې څړېښ دی. دا حال صرف د هغو افغانانو دی چې په يوه سپېڅلی جذبه ئې د جهاد او هجرت لپاره قدمونه پورته کړي وو او تر اخيره پورې په همدې حال کښې پاتې شول. کومو خلقو کښې چې په دې دواړو نعرو کاروبار کړی و او کوي ئې هغوئ خو په هر حال او هر بدلون کښې د خپل کاروبار لپاره لارې چارې پيدا کوي او خپل کار وباسي. غم صرف د هغو خلقو دی چې جهاد ئې هم وکړو، مهاجر هم شول، خوار و زار او در په در هم شول اواوس چې پاکستان نور د دوئ ""بوج"" نۀ شي برداشت کولی نو په خپل هېواد کښې هم ځاى نلري. څوک د کونړ په غرونو کښې د ژمي په دې يخو شپو کښې د بې وسۍ په کُومي کښې ژوند کوي او څوک د ننګرهار د حصار شاهي په دشتو کښې په خېمو کښې پراتۀ دي. او څوک چې په کندوز کښې خپلې زمکې او کورونه لري نو هغوئ هم ""مهاجر"" دي. ايا د مهاجرۍ دا ټکی به دې افغانانو سره لکه د خپل سيوري هر وخت اړ په هر ځا‌ى کښې ملګری وي؟؟؟. په پاکستان کښې پاتې او تر اوسه پورې مېشته افغانانو ته په دې ټکي غور او سوچ پکار دی. کۀ حالات هم په دې ډګر روان وي لکه چې دا اوس دي نو هغه ورځ هم راتلونکې ده چې پاکستان خو هسې هم دا افغانان دلته نۀ پرېږدي، افغانستان به هم ترېنه انکاري شي. خداى (ج) دې نۀ کړي چې داسې وخت راشي خو د حالاتو دا نښې نښانې همداسې وائي چې د ""مهاجر"" دا ټکی به مونږ دلته هم ورک کړي او هلته هم ورک!!!. يعنې نۀ د دين او نۀ د سادين.  د جدي په تېره شپږمه لکه د هر کله پشان په افغانستان کښې او له افغانستانه د باندې د جدي شپږمه وغندل شوه چې په دغه ورځ شوروي فوځونه افغانستان ته راغلي وو او د ثور په اتمه به هم لکه د هر کله پشان خوشحالی وشي چې په دغه ورځ د کابل حکومت د مجاهدينو په لاس ورغلى و. په دې ټول دور کښې افغان مهاجر ته په لاس څۀ ورغلل؟ بس دا چې د تل لپاره ""مهاجر"" شو!!؟ ",دلته هم ورک يم، هلته هم ورک يم!
495,حقمل,"
					    					    د رغتيا وزارت وزير ډاکتر فاطمى  په کابل کې د درمل جوړولو يوه کوچنى خصوصى فابريکه پرانيستله . د درمل جوړولو دا فابريکه  د ٢٥٠ زرو ډالرو په پانګه  د دريو تنو افغانانو له لورى جوړه شوې  ،چې په لومړى قدم کې يوازى ٣  ډوله درمل جوړوى . تر اوسه د درمل جوړولو ٩  کوچنۍخصوصى  فابريکې  جوړې شوى دى .له بل لورى دغه هېواد ته د يو شمير بې کيفيته او تقلبى دوا  دراوړلو له امله چې ډيره يې د پاکستان ، ايران او هند څخه  راځى  افغانان له ډيرو ستونزو سره مخامخ کړى دى . تيره اونۍ د روغتيا وزارت يوه اندازه بې کيفيته دوا چې د کابل ښار له مختلفو سيمو څخه يې راټوله کړى وه له مينځه يوړه . ",ددرمل جوړولوکوچنۍ فابريکه  په کابل کې جوړه شوه
496,حقمل,"
					    					    د افغانستان دولتى اژانس   باخترد المان  د دير شپيګل د ورځپاڼې له خولې خبر ورکړى  چې امريکا په پام کې لري  دران کال په بهير کې د ايران په تاسيساتو بريد وکړى .
 په خبر کې راغلى  چې امريکا له ترکيې څخه غوښتى دى  چې په ايران باندې د بريد له پاره پوځى اډې  دامريکا په واک کې ورکړى . دغه غوښتنه  د سيا رئيس  په انقره  کې د ترکيې له صدراعظم رجب طيب  ارضوان  سره  طرحه کړې ده . ورځپانه وايى  چې امريکا په ايران باندې د خپل بريد د پلان په باب ناتو ته هم خبر ورکړى دى.
دغه ورځپاڼه د نيويارک ټايمز  ورځپاڼې له خولې خبر ورکړى دى چې د امريکا د کوماندو قطعات پخوا ايران ته ننوتى چې د ايران اتومى تاسيسات تثبيت او ورسته يې د بريد له پاره تيارى ونيسى .					    ",د ايران په اتومي تاسيساتود امريکا د بريد خبره . 
497,حقمل,"
					    					    د افغان دولت  يو چارواکى ويلى چې په روان کال کې يې د نيشه يى توکو د جوړولو ١٨٠ فابريکې او لابرتوارونه  په هېواد کې ويجاړ او له منځه وړى دى . د کورني چارو يو لوړ پوړى چارواکى جنرال  داود چې پرون يې خبرى غونډې ته د نيشه يى توکو په وړاندې ددغه وزارت د برياوو په هکله خبرې کولى  وايى چې د کوکنارو په کمښت کې په سلو کې ٤٠  کمښت راغلى دى  خو له دې نه وړاندې ملګرو ملتونو او دنيشه يى توکو پر ضد وزارت  دا کمښت په سلو کې ٢١ بللى وو .جنرال  د نيشه يى توکو په تور د ٧٥٠ تنو د نيولو خبره هم کړه او زياته يې کړه چې په روان کال کې يې کابو١٢٠ ټنه نيشه يى توکى ضبط او له منځه وړى دى .					    ",د نيشه يى توکو ١٨٠ فابريکې ويجاړې شوى دى .
